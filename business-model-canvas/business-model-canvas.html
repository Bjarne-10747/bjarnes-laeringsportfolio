<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Business Model Canvas</title>
        <link rel="stylesheet" href="../laer-bjarne.css">
        <link rel="stylesheet" href="business-model-canvas.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Business Model Canvas</h1>
        </header>
        
        <div class="del-emne-grid">

           
            <div class="tekst1">
                <p>Enhver virksomheds mål er at skabe værdi for sig selv, kunderne og samfundet. Hvis den glemmer de to sidste, går det galt: Virksomhedens eksistensgrundlag forsvinder. Værdien for kunderne er den vigtigste. Den er forudsætningen for at skabe værdi for virksomheden selv. Derfor er værdien for kunden sat i centrum i forretningsmodellen »Business Model Canvas« (BMC), på dansk »Forretningsmodellærred«. Det er en model, som deler alt vedrørende en vilkårlig virksomhed op i 9 kasser, som påvirker hinanden på forskellig vis. Disse 9 byggesten beskriver tilsammen 4 vigtige fokusområder for virksomheden: Kunder, produkter, infrastruktur og økonomisk rentabilitet. Meningen er at man printer eller selv tegner et sådant BMC-lærred og heri noterer de elementer, som relaterer sig til overskrifterne i de 9 felter.</p><br>

                <h2>Kunder</h2>
                <p>Nogle virksomheder har forskellige typer af kunder. For bedre at kunne indfri disse kunders behov og ønsker, kan man opdele kunderne i forskellige kundesegmenter efter behov/ønsker, informationskanaler, økonomi og andre fælles kendetegn. På den måde kan man tilrette værditilbud, kunderelationer og kanaler (til kommunikation, distribuering og salg) til hvert kundesegment.</p><br>

                <h2>Værditilbud</h2>
                <p>De forskellige kundesegmenter har behov for forskellige værditilbud. Virksomheden skal have et sæt produkter/ydelser til hvert kundesegment. Det der kan skabe interesse for de enkelte kundesegmenter kan f.eks. være forbedringer (nye varianter af kendte produkter med forbedrede kvaliteter). Det kan også være individuelt tilpassede produkter/ydelser (en iPad med kundens navn indgraveret eller en personlig fitness-træner f.eks.). Eller det kan være et produkt, som har den kvalitet, at det er billigt i forhold til alternativer.</p><br>
                
                <h2>Kanaler</h2>
                <p>Dette punkt definerer virksomhedens interface til de forskellige kundesegmenter:</p><br>

                <ul>       
                    <li>Hvordan man får udbredt kendskabet til værditilbuddene til kunderne</li>
                    <li>Hvordan man får kunderne til at vurdere værditilbuddene</li>
                    <li>Hvordan kunderne kan købe værditilbuddene</li>
                    <li>Hvordan man leverer til kunderne</li>
                    <li>Hvordan man supporterer efter købet</li>
               </ul><br>

                <h2>Kunderelationer</h2>
                <p>Meningen med kunderelationer er skaffe flere kunder, fastholde kunder og skabe mersalg. Der er forskellige typer af kunderelationer:</p><br>
                
                <ul>       
                    <li>Personlig betjening, hvor kunden har mulighed for at kommunikere med en medarbejder hos virksomheden via telefon, mail, chat eller face-to-face i en fysisk forretning</li>
                    <li>Selvbetjening, hvor kunden selv varetager alle processer i et køb og eventuel efterfølgende support. Virksomheden stiller så de nødvendige midler til rådighed i den forbindelse. Dette er et typisk internetkøb, men kan f.eks. også være forsendelse af en pakke, hvor kunden selv printer pakkelabel og afleverer pakken i en pakkeboks.</li>
                    <li>Medskabelse. Mange firmaer giver kunder mulighed for at samarbejde med virksomheden ved f.eks. at bidrage med forslag til og design af nye produkter.</li>
                    <li>Fællesskaber. Her kan et firma hjælpe kunder med at skabe online-fælleskaber, hvor de kan hjælpe hinanden med brug af firmaets produkter. Det er samtidig en mulighed for virksomheden for at have en finger på pulsen mht. kunders ønsker og dermed produktudvikle.</li>
               </ul><br>

                <h2>Indtægter</h2>
                <p>En virksomhed kan få indtægter fra kunderne på forskellige måder:</p>
                
                <ul>       
                    <li>Salg af produkter. Den helt klassiske model, hvor virksomheden sælger et fysisk produkt, som kunden så efterfølgende ejer og kan gøre med, som han behager.</li>
                    <li>Brugsgebyr, hvor kunden betaler for at bruge en service. Det kan f.eks. være at køre med toget fra A til B eller tage en fotokopi på biblioteket.</li>
                    <li>Abonnement. Her betaler kunden løbende, månedligt eller årligt typisk, for at få et produkt regelmæssigt, f.eks. et magasin eller for adgang til en sportsfacilitet.</li>
                    <li>Leje/leasing. Biler er et typisk produkt at lease. Her betaler kunden reelt løbende for brugsretten til et produkt i en aftalt periode. Herefter returneres produktet og betalingen ophører. Det er mindre forpligtigende rent økonomisk for kunden samtidig med at virksomheden sikrer sig en løbende indtægt i leasingperioden. Det kan f.eks. også være leje i et døgn af en havemaskine, som kunden kun bruger én gang om året.</li>
                    <li>Licensering vil sige at virksomhed A giver virksomhed B tilladelse til at producere et produkt, som virksomhed A her rettigheden til mod at virksomhed B betaler et licensgebyr pr. produceret produkt.</li>
               </ul><br>
                
                <h2>Ressourcer</h2>
                <p>Det kræver ressourcer for en virksomhed at udbyde dens værditilbud. Det er meget forskellige ressourcer der kræves afhængig af hvad virksomheden udbyder. En produktionsvirksomhed har f.eks. dyre ressourcer i bygninger og produktionsanlæg. Videnstunge produktioner har brug for menneskelige ressourcer med bestemte uddannelser. Og bank-virksomhed kræver stor økonomisk beholdning for simpelt hen at få statens tilladelse til at drive virksomheden.</p><br>
                
                <h2>Nøgleaktiviteter</h2>
                <p>Dette er simpelt hen det virksomheden gør for at udbyde dens værditilbud. F.eks. producerer og distribuerer produktionsvirksomheder fysiske produkter. Konsulentfirmaer bruger deres menneskelige ressourcer til at rådgive andre virksomheder og personer.</p><br>

                <h2>Nøglepartnere</h2>
                <p>En virksomhed kan alliere sig med partnere, som så påtager sig en del af aktiveten med at frembringe værditilbuddet til kunden. Det kan f.eks. være en produktionsvirksomhed, som får en underleverandør til at producere dele af produkter (halvfabrikata), som virksomheden så bruger i det færdige produkt. Det kan måske spare virksomheden for dyrt produktionsanlæg. Eller det kan være en internetforretning, som alierer sig med et pakkefirma til levering af produkterne til kunderne. Licensproduktion er et andet eksempel på nøglepartnere, hvor ét firma bidrager med udvikling, mens et andet firma bidrager med produktion af produktet.</p><br>
                
                <h2>Omkostninger</h2>
                <p>De omkostninger der er forbudet med at levere virksomhedens værditilbud er stærk afhængige af virksomhedens type. Nogle virksomheder har store faste omkostninger forbundet med produktionsudstyr. Andre virksomheders omkostninger er mere styret af mængden af varer eller ydelser.</p><br>

                <h2>Brug af Business Model Canvas</h2>
                <p>Ved at udfylde et BMC for en virksomhed, som man har tænkt på at starte op, kan man blive opmærksom på om tingene hænger sammen og virksomheden vil være i stand til at finde sit eksistensgrundlag. Man kan også bruge det til at teste om en eksisterende virksomhed virker på den optimale måde, eller om der er et eller flere af de 9 felter, hvor der skal ændres et eller andet.</p>
            </div>

            <div class="billede1">
                <img src="bmc.png" id="stortbillede" alt="Business Model Canvas">
                <blockquote>
                    Et blankt Business Model Canvas. Notér de forskellige karakteristika for en virksomhed i dette skema for derved lettere at se om nogle af delene bør ændres eller der bør tilføjes nye. Man kan også bruge skemaet til at analysere et firma, som klarer sig fint og derved får inspiration til ændinger, som måske kan gavne ens egen virksomhed.
                </blockquote>
            </div>
        </div>
    </body>                                                                
</html>