<!DOCTYPE html>
<html lang="da">

    <head>
        <meta charset="utf-8">
        <title>Design Thinking</title>
        <link rel="stylesheet" href="../laer-bjarne.css">
        <link rel="stylesheet" href="design-thinking.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Design Thinking</h1>
        </header>
        
        <div class="del-emne-grid">

           
            <div class="tekst1">
                <p>Design Thinking er en innovationsproces, hvor brugeren er i centrum. Meningen med den er at frembringe et produkt – materielt eller imaterielt, som på bedst mulig vis tilfredsstiller brugerens behov/ønsker. Dette opnås ved at dele processen op i seks faser:</p>

                <br>

                <ul>       
                    <li>Fase 1: Empathise </li>
                    <li>Fase 2: Define</li>
                    <li>Fase 3: Ideate</li>
                    <li>Fase 4: Prototype</li>
                    <li>Fase 5: Test</li>
                    <li>Fase 6: Implementering</li>
               </ul>

                <br>

                <p>Disse seks faser udføres i nævnte rækkefølge. En fase må først påbegyndes, når den førnævnte er afsluttet. På den måde optimeres hver enkelt fase. Design Thinking er en slags tænk-ud-af-boksen-løsning og resultatet heraf er ikke nødvendigvis det samme, som man ville opnå, hvis man tænkte i potentielle løsninger fra start af. <i>(Rikke Friis Dam, Interation Design Foundation, 2020)</i></p>
                <br>

                <h2>Empathise</h2>
                <p>Meningen med denne første fase er at sætte sig i brugerens sted. Hvad er det reelle behov eller ønske brugeren har, når vedkommende bruger et bestemt produkt? Der er forskellige metoder til at opnå indsigt heri:</p>

                <br>

                <h3>Deltagerobservation</h3>
                <p>Ved denne metode observerer man brugeren mens han bruger et produkt, som svarer til det produkt, der skal skabes/ændres. En fordel ved denne metode er at man kan få afdækket forhold, som brugeren ikke selv er bevidst om eller ikke kan forklare i et interview f.eks.</p>

                <br>

                <h3>Det kvalitative interview</h3>
                <p>Her spørger intervieweren ind til hvordan informanten (brugeren) oplever brugen af produktet. Det gælder om at få specielle forhold omkring brugen af produktet afdækket. Interviewerens opgave er at opnå en dybere forståelse af brugerens oplevelser omkring produktet og brugen heraf samt det mest vigtige, nemlig brugerens reelle behov/ønsker.</p>

                <br>

                <h2>Define</h2>
                <p>I denne fase definerer man hvad det reelle problem er. Erfaringerne indhentet i Empathise-fasen skal nu samles til hvad opgaven reelt drejer sig om. I den forbindelse er det vigtigt at man omgiver sig med dokumentationen fra Empathise-fasen, sådan at man lettere kan fokusere på brugerens oplevelser og optimeringen heraf. Et mindmap er et muligt hjælpemiddel til at afdække potentielle problemer, som man så i næste fase kan finde løsninger på. Måske viser det sig at der er flere forskellige problemer, man kan fokusere på for at optimere brugerens oplevelse. I en sådan situation beslutter man sig for løsningen af ét bestemt problem.</p>

                <br>

                <h2>Ideate</h2>
                <p>Når man i Define-fasen har defineret problemet, som skal løses, kan man i denne efterfølgende Ideate-fase begynde at finde løsninger til det pågældende problem. Ved gruppearbejde er det oplagt at bruge brainstorm-metoden til dette. Her er det vigtigt, at man ikke vurderer de ideer, som præsenteres. Man skal ikke argumentere for sine ideer på dette stadie. Alle ideer er som udgangspunkt gode. Gruppens medlemmer kan hver især skrive deres ideer på post-its, som med det samme sættes på et whiteboard, som alle gruppens medlemmer kan se. Herved bliver man måske inspireret af de andres ideer til selv at finde på nye ideer.</p>

                <br>

                <p>Når gruppens medlemmer ikke kan finde på flere ideer, kan man evt. gruppere alle ideer, sådan at gruppens medlemmer lettere kan overskue dem. Nu skal de enkelte ideer diskuteres og måske bearbejdes lidt. Hvis gruppens medlemmer ikke umiddelbart bliver enige om at gå videre med en bestemt løsning på problemet, kan man stemme om de forskellige udvalgte ideer. Vinder-ideen bliver så grundlaget for næste fase.</p>

                <br>

                <h2>Prototype</h2>
                <p>I denne fase udarbejdes en fysisk testversion af produktet. Det er noget andet at bruge et håndgribeligt eksemplar af produktet end at læse og skrive om det. Ved en fysisk testversion kan der åbenbare sig forhold, som man ikke tænkte på, da produktet kun eksisterede virtuelt. For at spare ressourcer udarbejder man typisk kun en prototype af en del af hele produktet. Af samme grund skal prototypen ikke nødvendigvis ligne det færdige produkt så nøjagtigt som muligt. Dette giver også den fordel at den som har fremstillet prototypen er mere modtagelig for ændringsforslag til den.</p>

                <br>

                <h3>Papirprototyper</h3>
                <p>Prototyper af skærmbaserede produkter kan passende udføres som papirskitser med aktuelle skærmbilleder, som man i næste fase »udsætter« en testperson for. Man udarbejder forskellige papirskitser med mulige skærmbilleder, som testpersonens valg kan medføre. Det er vigtigt at disse papirskitser er håndtegnede. Hvis de f.eks. er fremstillet i Illustrator og efterfølgende printet, får testpersonen mere eller mindre det indtryk at udseendet af det pågældende skærmbillede ikke er til diskustion og kommenterer det dermed ikke. En hurtig håndtegnet skitse kan lettere »tåle« at blive kommenteret.</p>

                <br>

                <h2>Test</h2>
                <p>Få gerne testpersonen til at tænke højt, når han eller hun betragter prototypen, foretager de valg, der skal foretages og »klikker på knapperne«. Testpersonens valg på papirskitsen gør at man placerer en ny papirskitse med nye valgmuligheder foran testpersonen, hvorefter testpersonen kan fortsætte med at tænke højt og evt. klikke videre.</p>

                <br>

                <h3>Iteration</h3>
                <p>Fase 4 »Prototype« og fase 5 »Test« kan evt. udvikle sig til en iterativ proces, hvor brugerens valg og bemærkninger under testen afføder en ny prototype, som så også testes. Efter flere gennemløb af disse to faser, ender man ud i en prototype, som er optimeret.</p>

                <br>

                <h2>Implementering</h2>
                <p>I denne sidste fase føres projektet ud i livet. Aktiviteter her kunne være at holde en pitch-tale for en eventuel investor, hvor man gør opmærksom på alle produktets fordele, sådan at investoren kan se en idé i at investere i produktionen af produktet.</p>

                <br>

                <h2>Varianter af Design Thinking</h2>
                <p>Design Thinking bruges i mange forskellige sammenhænge. Derfor findes der andre varianter af processen end den, som er beskrevet her. Disse varianter har 3-7 faser, og de enkelte faser er måske navngivet anderledes end i denne variant af processen.</p>

                <br>
            </div>

             <div class="billede1">
                    <img src="design-thinking-princip-figur.png" id="stortbillede" alt="De 6 faser i Design Thinking">
                    <blockquote>
                        De 6 faser i Design Thinking.
                    </blockquote>
                </div>
            
            <div class="tekst2">

                <h2>Hackathon (Skive Festival)</h2>
                <p>Dagene 2.-4. september 2020 blev brugt til projektet Hackaton, som var et Design Thinking projekt omhandlende Skive Festival. Projektet startede med at Michael fra Skive Festival kom og fortalte om de udfordringer og problemer, de har og som de gerne ville have os til at finde løsninger på. Disse udfordringer og problemer var bl.a.:</p><br>
                <ul>
                   <li>De vil gerne have gæsterne til at komme tidligere på dagen. Det er populært at arrangere private havefester forud for et besøg på festivalen. Skive Festival vil hellere at gæsterne kommer på festivalen tidligere på dagen og køber deres øl der.</li>
                    <li>De vil gerne være grønnere. Der er problemer med affald på festivalpladsen, f.eks. plastickrus og cigaretskodder.</li>
                   <li>Forvirring omkring navnet. Festivalen hed tidligere »Skive Beach Party«, men hedder nu »Skive Festival«.</li>
                    <li>De vil gerne tiltrække gæster over 25 år.</li>
                </ul>
                
                <br>
                
                <p>Jeg var i gruppe med Terkel, Marie, Nicklas, Niklas og Veli. Vores løsning af opgaven kan ses i denne PDF:</p>
                
                <button class="knap-delemne" type="button"> <a href="aflevering-skive-festival.pdf" target="_blank"> Skive Festival </a></button>
                
            </div>
            

            <div class="tekst3">
                <h2>Design Thinking projekt (FNs 17 verdensmål)</h2>
                <p>Dette Design Thinking projekt blev afviklet 5.-9. oktober 2020. Projektet gik ud på at vi gruppevis skulle finde en problemstilling med relevans i Danmark relateret til et eller flere af FNs 17 verdensmål. Problemet skulle kunne løses vha. en app. Jeg var i gruppe med Jonas og Andreas.</p>

                <br>

                <h3>Optimering af lokalsamfund</h3>
                <p>Vi fandt alle tre på forskellige problemstillinger relateret til FNs 17 verdensmål. Ved afstemning faldt valget af problemstilling på »Optimering af lokalsamfund«. Der er mange mennesker, som bor i lokalsamfund uden at have ret meget tilknytning til dette lokalsamfund. Man arbejder typisk i en større (måske nærliggende) by. Og man dyrker fritidsinteresser i andre større byer også. Ved at lave en app, som kunne gøre opmærksom på de aktiviteter, som foregår i det loklasamund, man bor i og muliggøre tilmelding til disse aktiviteter via app’en, mener vi at kunne øge tilknytningen til det lokalsamfund, man bor i. Dette vil så på sigt øge lokalbefolkningens tilknytning til det lokalsamfund, som de bor i og dermed minske risikoen for at de flytter til en større by. Så vores fokusområde er FNs verdensmål nr. 11: »Bæredygtige byer og lokalsamfund«.</p>

                <br>

                <h3>Brug af app’en</h3>
                <p>App’en kan tilpasses alle tænkelige lokalsamfund i Danmark, sådan at de institutioner, som er i det enkelte lokalsamfund er repræsenteret i app’en. I app’en søger man på det lokalsamfund, som man bor i, opretter sig som bruger og har dermed muligthed for at se udbuddet af aktiviteter, oprette andre aktiviteter og tilmelde sig de forskellige aktiviteter.</p>

                <br>

                <h3>Videoer om projektet</h3>
                <p>Vores arbejde i gruppen blev dokumenteret i disse 5 videoer:</p>

                <button class="knap-delemne" type="button"> <a href="https://www.youtube.com/watch?v=gXtJK75qvAo&feature=youtu.be" target="_blank">Problemstillinger</a></button><br>

                <button class="knap-delemne" type="button"> <a href="https://m.youtube.com/watch?v=_S3FvhOpvvw" target="_blank">Processen</a></button><br>
            
                <button class="knap-delemne" type="button"> <a href="https://www.youtube.com/watch?v=GsaImg7ZPmk&feature=emb_logo" target="_blank">Opgaven gribes an</a></button><br>
                
                <button class="knap-delemne" type="button"> <a href="https://www.youtube.com/watch?v=avqjP0pieFc" target="_blank">Pitch</a></button><br>
                
                <button class="knap-delemne" type="button"> <a href="https://www.youtube.com/watch?v=FvpDmOJUKOs" target="_blank">App’ens virkemåde</a></button><br>
                
            </div>
        </div>
 
 </body>                                                                
</html>