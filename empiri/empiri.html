<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Empiri</title>
        <link rel="stylesheet" href="../laer-bjarne.css">
        <link rel="stylesheet" href="empiri.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <button class="knap-forside" type="button"> <a href="../index.html">Forside</a></button>
            <h1>Empiri</h1>
        </header>
        
        <div class="del-emne-grid">

           
            <div class="tekst1">
                <h2>Hvad er empiri</h2>
                <p>Ifølge ordbogen har empiri to mulige betydninger:</p>
                <ul>
                    <li>Erfaringer og iagttagelser anvendt som grundlag for (videnskabelig) erkendelse</li>
                    <li>Metode der anvender erfaringer og iagttagelser som grundlag for (videnskabelig) erkendelse <i>(Det Danske Sprog- og Litteraturselskab, 2020)</i></li><br>  
                </ul>
                
                <p>I denne sammenhæng, som omhandler undersøgelse af indhold og funktion for hjemmesider og andre multimedieprodukter, har »empiri« den sidste betydning, nemlig selve metoden. Kvantitativ empiri og kvalitativ empiri er de to forskellige metoder, som beskrives her.</p><br>

                <h2>Kvantitativ empiri</h2>
                <p>Denne metode er baseret på spørgeskemaer med konkrete spørgsmål og eksakte svarmuligheder relateret til brugen af et multimedie. Det kan f.eks. være et spørgeskema med 20 forskellige spørgsmål hver med 5 mulige afkrydsningssvar. Ja/nej-spørgsmål er også meget brugte til kvantitativ empiri.</p><br>

                <h2>Kvalitativ empiri</h2>
                <p>Denne metode undersøger hvorfor folk gør som de gør, sådan at man forstår deres bevæggrunde. Den udføres ved interview, hvor testpersoners meninger og holdninger undersøges, ved observation af testpersoner, mens de bruger produktet eller ved fokusgrupper, hvor flere personer svarer på spørgsmål stillet af intervieweren og indbyrdes kommenterer emnet.</p><br>

                <h2>Forskellene på de to metoder</h2>
                <p>Kvantitativ empiri er en hurtig metode til at undersøge mange personers brug af et produkt. Den kan f.eks. udføres ved at brugeren automatisk præsenteres for et spørgeskema med konkrete spørgsmål med afkrydsningssvar ang. hjemmesiden, mens han stadig er på den hjemmeside, der ønskes undersøgt. Derved kan man uden det helt store arbejde komme i besiddelse af resultatet af et stort antal undersøgelser. Spørgeskemaet kan også i stedet sendes ud til et stort antal relevante testpersoner, f.eks. via et nyhedsbrev. Kvalitativ empiri er derimod mere tidskrævende at gennemføre, da man skal forberede spørgsmål til interviewet eller fokusgruppen. Og man skal mødes fysisk med hver enkelt testperson og gennemføre et interview eller en observation af vedkommende. Til gengæld får man en mere dybdegående undersøgelse af hver enkelt testpersons oplevelser med produktet.</p><br>
                
                <h2>Interview</h2>
                <p>Denne type af kvalitativ empiri fungerer ved at man planlægger en række spørgsmål, som stilles til testpersonen. Interviewet bør være struktureret så meget at man får svar på det man søger information om. Men der skal være plads til at kunne improvisere nye spørgsmål under interviewet afhængigt af testpersonens svar på de planlagte spørgsmål. Husk også at lægge mærke til og notere testpersonens analoge kommunikation - hvad der siges med et smil på læben f.eks.</p><br>
                
                <h2>Observationsstudie</h2>
                <p>Denne type af kvalitativ empiri fungerer ved at man observerer en testperson mens vedkommende betjener det produkt, som skal undersøges. Man kan indtage tre forskellige roller som observatør i denne type test:</p>

                <ul>
                    <li>Totaldeltager. Her er man selv med på (næsten) samme vilkår som den, man observerer. Man kan dog ikke bruge observationerne af ens egen betjening af multimediet på samme måde som de observationer man gør af testdeltageren, da man ikke har den samme rutine i brugen.</li>
                    <li>Totalobservatør. Her nøjes man med at observere testpersonens brug af multimediet uden selv at være involveret i brugen.</li>
                    <li>Deltagende observatør. Her veksler man mellem at deltage i brugen og observere testpersonen.</li>
                </ul><br>
                
                <p>Vær opmærksom på at et observationsstudie ikke kan blive det samme, som hvis man var en »flue på væggen«. Testpersonen vil altid være påvirket at testsituationen - måske mindre påvirket, hvis man som observatør indgår i testsituationen, som totaldeltager eller deltagende observatør.</p><br>
                
                <h2>Fokusgruppe</h2>
                <p>Denne type af kvalitativ empiri fungerer ved at man samler en gruppe på 3-8 personer, som man får til at diskutere bestemte emner. Denne type empiri kan udvikle sig i en retning, som man ikke har planlagt, hvis deltagerne f.eks. finder det mere interessant at diskutere noget andet. Ens opgave som observatør er så at fastholde deltagernes fokus ved at supplere med relevante spørgsmål.</p><br>

                <h2>Eksempel på kvantitativ empiri</h2>
                <p>Spørgeskema angående tilfredshed med Rema 1000 (Gruppearbejde med Jonas, Nicolaj, Amalie, Veli og Bjarne)</p>
                
                <button class="knap-delemne" type="button"> <a href="https://docs.google.com/forms/d/e/1FAIpQLSd3F6CVRgeqbQ7RLZaxKs0LCddWiKNF2TQ6WCOvCO3D3025uw/viewform?usp=sf_link" target="_blank">Rema 1000 spørgeskema</a></button><br><br>
                
                
                <h2>Kvantitativ empiri</h2>
                <ul>
                    <li>Spørgeskemaundersøgelse, som afvikles over internettet, over telefonen eller ansigt-til-ansigt</li>
                    <li>Simple spørgsmål, som er lette at svare på</li>
                    <li>F.eks. ja/nej-spørgsmål</li>
                    <li>Ikke fokuseret på dybere mening</li>
                    <li>Mange mennesker udspørges</li>
                    <li>Lettere at planlægge og måle resultatet af</li>
                    <li>Samfundsvidenskabelig tilgang</li>
                </ul><br>
                
               
                <h2>Kvalitativ empiri</h2>

                <ul>       
                    <li>Kan f.eks. have til formål at kortlægge bevæggrunde for bestemte handlinger</li>
                    <li>Afvikles som interview, observationsstudie eller fokusgruppe</li>
                    <li>Mere dybdegående</li>
                    <li>Mere fokuseret på meninger, følelser og synspunkter</li>
                    <li>Tidskrævende for både interviewer og testperson</li>
                    <li>Humanistisk tilgang <i>(Busch, 2015)</i></li>
               </ul>

                <br>

              
            </div>
        </div>
 
 </body>                                                                
</html>