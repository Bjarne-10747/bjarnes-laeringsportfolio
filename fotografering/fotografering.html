<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Fotografering</title>
        <link rel="stylesheet" href="../laer-bjarne.css">
        <link rel="stylesheet" href="fotografering.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <button class="knap-forside" type="button"> <a href="../index.html">Forside</a></button>
            <h1>Fotografering</h1>
        </header>
        
        <div class="del-emne-grid">

           
            <div class="tekst1">
                <h2>Hvilket kamera skal jeg bruge?</h2>
                <p>Det er muligt at tage billeder i en god kvalitet med både en nyere mobiltelefon, et kompaktkamera, et mirrorless kamera og et spejlreflekskamera. Det vil dog altid være mest optimalt at fotografere med et af de to sidste typer. Kvaliteten af billedmaterialet er ganske enkelt mere pålidelig under varierende (lys-)forhold, når billedet er taget med et mirrorless eller et spejlrefleks. Mange nyere smartphones kan tage billeder i en meget høj opløsning, men det gør ikke nødvendigvis den tekniske kvalitet af billedet god. Det gør derimod sensorstørrelsen. Større er bedre end lille! Og sensoren er betydelig større i et spejlreflekskamera end i en mobiltelefon. Dertil kommer det faktum, at når man mestrer teknikken, er det langt lettere at styre et mirrorless eller spejlrefleks og dermed få kameraet til at gøre som fotografen synes og ikke kameraet synes.</p><br>
                
                <h2>Kvalitetsfaktorer</h2>
                <p>De altafgørende faktorer for kvaliteten af et billede er i nævnte rækkefølge:</p><br>
                
                <ul>       
                    <li>Fotografen bag kameraet</li>
                    <li>Objektivet</li>
                    <li>Kameraet</li>
               </ul><br>

                <p>Så for at højne kvaliteten af ens billeder er første prioritet at »uddanne« sig selv som fotograf. Det kan man f.eks. gøre via YouTube. Der findes et hav af fantastiske videoer om fotografering på dette medie. De behøver ikke nødvendigvis være af helt ny dato for at være gode. Mange af fototeknikkerne er tidløse og fungerer desuden lige godt på alle kamera-mærker.</p><br>
                
                <p>Dernæst er det en god ide at have et eller flere gode objektiver og et kamera, som passer dertil. Når jeg i det efterfølgende skriver »kamera« mener jeg et mirrorless kamera eller et spejlreflekskamera. Begge typer har det til fælles, at man kan skifte objektiv på dem.</p><br>

                <h2>Blænde</h2>
                <p>I objektivet sidder en blænde, der er et sæt lameller, som tilsammen danner et tilnærmelsesvis rundt hul, som lyset går igennem. På kameraet kan man vælge hvilken blændeværdi, man ønsker billedet taget med. Blændeværdien er et mål for hvor stort dette hul er. Det kan vælges fra et interval, som varierer fra objektiv til objektiv. Et stort blændehul betegnes med et lille blændetal og et lille blændehul betegnes med et stort blændetal. Det kan være lidt forvirrende. Når man siger en stor blænde, mener man et stort blændehul og visa versa. Blændetal angives med »f/« foran. Så f/1,8 er en meget stor blænde, der går meget lys igennem, og f/32 er en meget lille blænde, der kun går lidt lys igennem.</p><br>

                <h2>Lukkertid</h2>
                <p>Det tidsrum, som sensoren i kameraet udsættes for lys i, kaldes lukkertiden. Det bestemmes af to sæt lameller, kaldet lukkergardiner, der sidder lige foran sensoren. Før billedet tages, dækker det første gardin sensoren. Når udløserknappen trykkes helt ned, går dette første gardin ned og sensoren blottes derved og eksponeringen begynder. Efter et bestemt tidsrum, lukkertiden, går gardin nr. to ned og dækker sensoren og eksponeringen er hermed afsluttet. Lukkertiden kan indstilles på kameraet. Kameraet kan benytte en lukkertid, som typisk ligger mellem 1/4000 sekund og 30 sekunder.</p><br>
                
                <h2>Eksponering</h2>
                <p>Dette er et af de grundlæggende emner, man bør have styr på, for at fotografere. Når man tager et fotografi med et kamera, udsættes sensoren i kameraet for lys gennem blænden i objektivet i et afmålt tidsrum. Hvor meget lys, der slipper igennem objektivet, og hvor lang tid sensoren udsættes for dette lys er bestemmende for hvor mørkt eller lyst billedet bliver. Hvis billedet er for mørkt, siger man at det er under-eksponeret. Hvis billedet bliver for lyst, siger man at det er over-eksponeret. Hvis billedet er tilpas eksponeret, siger man at det er normalt eksponeret. Kombinationen af lukkertiden og blænden er bestemmende for eksponeringen. En tredje parameter, nemlig ISO’en, har dog også betydning for eksponeringen.</p><br>

                <h2>ISO</h2>
                <p>Når eksponeringen er afsluttet, udlæses et mål for hvor meget lys hver enkelt photosite i sensoren har registreret i løbet af eksponeringen. Dette mål forstærkes med en faktor, som er bestemt af ISO-indstillingen på kameraet. En høj ISO-indstilling medfører en stor forstærkning og en lav ISO-indstilling medfører en lille forstærkning af dette signal, som efterfølgende konverteres til en digital værdi for eksponeringen i hver enkelt photosite. Denne værdi, bliver herefter gemt som en pixel i billedet, og dette billede lagres på kameraets hukommelseskort. En høj ISO-indstilling øger dermed eksponeringen (gør billedet lysere). En lav ISO-indstillling minsker eksponeringen (gør billedet mørkere). Man kan også sige at ISO-indstillingen bestemmer kameraets lysfølsomhed. Så hvis man f.eks. vil tage et billede en mørk aften, kan det være smart at sætte ISO’en til et højt tal, sådan at kameraet ikke behøver så meget lys, for at eksponere normalt.</p><br>
                
                <h2>ISO-støj</h2>
                <p>Man skal dog være opmærksom på at en høj ISO-indstilling har det minus at hele signalet fra de enkelte photosites forstærkes. Dette signal er sammensat af et reelt lyssignal og en mængde støj. Denne støj forstærkes også, når ISO’en sættes højt. Det giver sig udslag i at de mørke områder af billedet (hvor lyssignalet er svagt) kan støjen »overdøve« lyssignalet. Dette giver sig udslag i tilfældige farvesvingninger i de mørke pixels i billedet. Jo højere ISO-indstillingen er, jo mere ISO-støj genereres i hele billedet, men mest i de mørke områder.</p><br>
            </div>
            
            <div class="tekst2">
                <h2>Meningen med det hele</h2>
                <p>Hvad er så meningen med at hele tre parametre, skal bestemme eksponeringen? Man kan da kun blive forvirret! Meningen er at de to af parametrene (lukkertid og blænde) er bestemmende for andre kvaliteter i billedet end blot eksponeringen. Derfor vil man typisk gerne sætte lukkertid eller blænde til en bestemt værdi. Den anden værdi er så nødt til at rette sig derefter, for at eksponeringen bliver optimal. ISO’en er så en slags redning i tilfælde af at kombinationen af de to andre ikke kan give en optimal eksponering. Som udgangspunkt bør ISO’en altid være så lav som muligt, for at minimere støjen i billedet.</p><br>

                <h2>Lukkertid / fastfrysning af bevægelse</h2>
                <p>Når sensoren eksponeres for lys i hele lukkertiden, betyder det også at al bevægelse i billedet i dette tidsrum bliver sløret i det færdige billede. Normalt vil man gerne undgå dette. Derfor vælger man typisk en hurtig lukkertid for at fastfryse alle bevægelser. Det er dog ikke altid det man ønsker.</p><br>
                
                <h3>Vindmøller</h3>
                <p>F.eks. ser det mest naturligt ud, hvis vingerne på en vindmølle bevæger sig lidt på et billede. Er de helt fastfrosset i billedet, ser det ud som om møllen står stille, hvilket er unaturligt for en vindmølle. Men det skal kun være spidserne af møllevingerne der er bevægelses-slørede i billedet, så lukkertiden må heller ikke være for lang. Afhængigt af hvor meget møllen fylder i billedet er en lukkertid på 1/90 sekund måske passende.</p><br>
                
                <h3>Bølge rammer bølgebryder</h3>
                <p>Hvis man i et stormvejr vil fotografere en bølge, som rammer en bølgebryder eller mole, ser det derimod bedst ud, hvis de små og store vanddråber i luften står knivskarpt i billedet. Ellers bliver bølgen blot til en mudret masse på billedet. Disse vandråber bevæger sig så hurtigt at en lukkertid på måske 1/4000 sekund er nødvendig for at fastfryse bevægelserne.</p><br>

                <h3>Stjerner</h3>
                <p>Hvis man fotograferer stjerner, har man derimod et helt andet problem. Lyset fra stjernerne er så svagt, at man er nødt til at bruge så lang en lukkertid som muligt for overhovedet at kunne se stjernerne på billedet (dog uden at man kan se stjernernes bevægelse i billedet). Det betyder at man måske bruger en lukkertid på 20 sekunder.</p><br>

                <p>Så i nogle situationer vil man gerne have en bestemt lukkertid. Så må blænden rette sig derefter, for at eksponeringen bliver optimal. Hvis blænden ikke kan tilpasses tilstrækkeligt, må man ty til ISO’en og ændre den også.</p><br>

                <h2>Blænde / dybdeskarphed</h2>
                <p>Foruden at bestemme den mængde lys, der slipper igennem til sensoren, har blænden også en anden funktion. Den bestemmer nemlig også dybdeskarpheden i billedet. Når man trykker udløserknappen halvt ned, stiller kameraet skarpt på det valgte fokuspunkt. De dele af motivet, som er tættere på eller længere væk fra kameraet end dette punkt bliver mere eller mindre slørede. Blænden bestemmer hvor hurtigt denne sløring kommer. Ved en stor blænde er det kun områderne helt tæt på fokuspunktet, der er skarpe. Resten af billedet er uskarpt. Ved en lille blænde er det et større område omkring fokuspunktet, der er skarpt. Resten af billedet er lidt uskarpt. Denne effekt udnytter man ofte til bevidst at sløre dele af et billede, f.eks. baggrunden bag motivet. Effekten heraf er at motivet meget lettere tiltrækker beskuerens opærksomhed og resten af billedet ikke virker generende. Omvendt vil man gerne ved landskabsfotografering have en stor dybdeskarphed, sådan at hele billedet er skarpt. Så her vælger man en lille blænde for at opnå denne effekt.</p><br>
                
                <p>Så i de situationer, hvor man ønsker sig en bestemt dybdeskarphed og derfor vælger en bestemt blænde, er lukkertiden nødt til at rette sig derefter, for at eksponeringen bliver optimal.</p><br>

                <p><i>De følgende 9 billeder viser sammenhængen mellem blænde, brændvidde og dybdeskarphed. Hverken kameraet eller bilerne er flyttet mellem optagelserne. Billederne er beskåret forskelligt afhængigt af brændvidden, sådan at disse endelige billeder viser det samme udsnit. Bilernes afstand fra kameraet er 130cm, 150cm henholdsvis 170cm. Murstensvæggen bagerst er 390cm fra kameraet.<br><br>
                    
                Ved visning på en stor skærm vises billederne i et grid på 3x3 billeder, sådan at billederne i samme række har samme brændvidde, og billederne i samme søjle har samme blænde. Læg mærke til hvordan både brændvidde og blænde påvirker dybdeskarpheden. Dybdeskarpheden bliver mindre og mindre, når man bevæger sig fra øverste højre hjørne mod nederste venstre hjørne. Læg mærke til hvordan minimering af dybdeskarpheden kan øge fokus på det, som er skarpt (specielt nederst til venstre).</i></p><br>
            </div>
            
            <div class="billede1">
                <img src="billeder/70mm_f4_8215.jpg" id="stortbillede" alt="70mm f/4">
                <blockquote>
                    70mm, f/4
                </blockquote>
             </div>
            
            <div class="billede2">
                <img src="billeder/70mm_f11_8219.jpg" id="stortbillede" alt="70mm f/11">
                <blockquote>
                    70mm, f/11
                </blockquote>
             </div>
            
            <div class="billede3">
                <img src="billeder/70mm_f32_8222.jpg" id="stortbillede" alt="70mm f/32">
                <blockquote>
                    70mm, f/32
                </blockquote>
             </div>
            
            <div class="billede4">
                <img src="billeder/111mm_f4_8223.jpg" id="stortbillede" alt="111mm f/4">
                <blockquote>
                    111mm, f/4
                </blockquote>
             </div>
            
            <div class="billede5">
                <img src="billeder/111mm_f11_8226.jpg" id="stortbillede" alt="111mm f/11">
                <blockquote>
                    111mm, f/11
                </blockquote>
             </div>
            
            <div class="billede6">
                <img src="billeder/111mm_f32_8229.jpg" id="stortbillede" alt="111mm f/32">
                <blockquote>
                    111mm, f/32
                </blockquote>
             </div>
            
            <div class="billede7">
                <img src="billeder/200mm_f4_8230.jpg" id="stortbillede" alt="200mm f/4">
                <blockquote>
                    200mm, f/4
                </blockquote>
             </div>
            
            <div class="billede8">
                <img src="billeder/200mm_f11_8233.jpg" id="stortbillede" alt="200mm f/11">
                <blockquote>
                    200mm, f/11
                </blockquote>
             </div>
            
            <div class="billede9">
                <img src="billeder/200mm_f32_8236.jpg" id="stortbillede" alt="200mm f/32">
                <blockquote>
                    200mm, f/32
                </blockquote>
             </div>
            
            <div class="tekst3">
                <h2>Brændvidde / udsnit</h2>
                <p>Man stiller på objektivets brændvidde for at vælge det rette udsnit. Man zoomer ud eller ind. En grundregel i fotografering er at man bør udelade de elementer, som ikke har nogen virkning i billedet. Det kan man gøre ved at øge objektivets brændvidde eller bevæge sig tættere på motivet.</p><br>
                
                <h2>Brændvidde / dybdeskarphed</h2>
                <p>Brændvidden har faktisk også stor indflydelse på dybdeskarpheden. En lille brændvidde giver en stor dybdeskarphed og en stor brændvidde giver en lille dybdeskarphed.</p><br>

                <h2>Brændvidde / forvrængning</h2>
                <p>Et fænomen, som man skal være opmærksom på ved portrætfotografering, er at brændvidden også har betydning for hvordan dybde i motivet fornemmes på billedet. En lille brændvidde gør at motivet syner mere dybt end det i virkeligheden er og omvendt kan en stor brændvidde få et motiv til at syne mere fladt end det i virkeligheden er - mere to-dimentionelt. Så hvis man bruger et objektiv med en lille brændvidde , f.eks. 28mm til at tage et portræt af en person tæt på, så vil næsen og/eller panden syne meget stor og ørene vil syne meget små. Det er ikke særlig pænt. En brændvidde på 85-100mm er mere passende til et portræt. Så får alle dele af ansigtet et mere harmonisk forhold.</p><br>

                <h2>Brændvidde / kamerarystelser</h2>
                <p>Der er et aspekt mere ved brændvidde, som man skal være opmærksom på. Jo større brændvidden er, jo mindre rystelser af kameraet skal der til for at give slørede billeder. Så hvis man bruger en stor brændvidde, skal man helst bruge en hurtig lukkertid, for derved at skjule kamerarystelser. En tommelfinger-regel siger at lukkertiden i sekunder gerne skal være hurtigere end 1/brændvidden i mm. Hvis man f.eks. fotograferer med en brændvidde på 100mm, så skal lukkertiden gerne være hurtigere end 1/100 sekund. Det er meget forskelligt fra person til person, hvor stille man kan holde kameraet. Prøv gerne af hvor lang en lukkertid du kan fotografere med ved en bestemt brændvidde uden af det resulterer i slørede billeder.</p><br>
                
                <h2>Hvidbalance</h2>
                <p>Et kamera kan ikke automatisk se hvad der er neutralt hvidt i billedet. Det kommer med et kvalificeret gæt. I dagslys er de fleste kameraer gode til at gætte rigtigt, men i den ene eller anden form for kunstig belysning kan de komme til at gætte forkert. Når det sker, vil alle farver i billedet være forkerte. Hele billedet vil måske være lidt for rødt eller lidt for blåt. Parameteren, der stilles på i den forbindelse hedder hvidbalancen. Typisk er den sat til auto, sådan at kameraet selv gætter på en værdi. Hvis det går galt kan man ændre den indstilling til den type belysning, som man ved man fotograferer i – hvis man kan se det. Et alternativ er at bruge et gråkort, som er et lille eller større kort, som er neutralt gråt. Det placerer man i et billede, som tages samme sted og umiddelbart før eller efter det rigtige billede. Dette testbillede kan man så efterfølgende bruge til at stille hvidbalancen korrekt i Photoshop eller Lightroom. En forudsætning herfor er dog at man fotograferer i RAW og ikke i JPEG.</p><br>

                <h2>RAW / JPEG</h2>
                <p>Det billede, som kommer ud af AD-konverteren, der konverterer det analoge signal fra sensoren til et digitalt signal, er en form for råt billede. Det er ikke tilført skarphed og hvidbalancen er ikke sat. Farven i de enkelte pixels er bestemt ved et binært tal på typisk 14 bit. Sådan et billede kan ikke umiddelbart bruges til ret meget. Derfor kan kameraet gøre det færdigt og konvertere det til 8 bit, sådan at det kan arkiveres som et JPEG-billede, der ikke fylder ret meget på hukommelseskortet. Det er dog ikke optimalt, hvis man vil have den maksimale kvalitet ud af billedet. Alternativt kan det rå billede arkiveres på hukommelseskortet i stedet for JPEG-billedet  (eller evt. sammen med dette). Så kan man efterfølgende åbne dette rå (RAW) billede i »Camera Raw«, som er et program indbygget i Photoshop. Her kan man så sætte hvidbalancen og tildele skarphed og frem for alt udnytte de 14 bit i stedet for de kun 8 bit i en JPEG til at få langt større mulighed for at justere på højlys og skygge uden tab. <i>(Petersen, 2021)</i></p>
            </div>

        </div>
 
 </body>                                                                
</html>