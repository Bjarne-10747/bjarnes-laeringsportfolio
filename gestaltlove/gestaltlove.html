<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Gestaltlove</title>
        <link rel="stylesheet" href="../laer-bjarne.css">
        <link rel="stylesheet" href="gestaltlove.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Gestaltlove</h1>
        </header>
        
        <div class="del-emne-grid">

           
            <div class="tekst1">
                <p>Gestaltlovene er et sæt »love«, som man bør have i tankerne, når man designer hjemmesider, andet grafisk materiale og i det hele taget, når man designer noget, som skal ses på og bruges af mennesker. Det er et sæt af design-retningslinjer, delt i flere love, som kan hjælpe designeren til at præsentere emner på en hensigtsmæssig måde, sådan at beskueren har en klar fornemmelse af emnernes indbyrdes samhørighed og dermed hurtigere og lettere kan navigere i interfacet.</p><br>
                
                <h2>Figure-ground-relationship</h2>
                <p>Når vi ser på noget, bestemmer vi os hurtigt for hvad, der er enkeltstående elementer, som er vigtige at se på (figure), og hvad der blot er baggrund eller kulisse (ground). Det er en nødvendighed at vi hele tiden tager stilling til denne opdeling af det vi ser, så vi ved, hvad vi er nødt til at rette vores opmærksom mod, og hvad vi kan ignorere lige nu. Vi er tilbøjelige til at opfatte mørke elementer som figure og lyse elementer som ground. Vi er også tilbøjelige til at opfatte det største element som ground og det eller de mindre elementer som figure.</p><br>

                <p>I nogle situationer kan der dog være motiver gemt i det vi opfatter som baggrunden. Dette medfører at nogle mennesker ser det ene motiv og andre ser det andet motiv. Først når man har studeret illustrationen lidt ekstra, får man måske øje på det andet motiv.</p><br>

                <h2>Lighed (similarity)</h2>
                <p>Lighed mellem elementer giver os den opfattelse at disse hører sammen. Ligheden kan være på mange forskellige måder, f.eks. farve, størrelse, form. Lighed i farve har den største effekt. Selv om elementer ikke er placeret tæt på hinanden, kan deres eventuelle lighed knytte dem sammen. Når man giver elementer, som er knyttet til hinanden på den en eller anden måde, en form for lighed, bliver det lettere for beskueren at scanne dem hurtigt og dermed skabe sig et overblik.</p><br>

                <h2>Nærhed (proximity)</h2>
                <p>Proximity (nærhed) kan bruges til at vise hvordan elementer hører sammen. Elementer, som er tæt på hinanden, har større samhørighed end elementer, som er langt fra hinanden. Elementer, som er tætte på hinanden har større samhørighed end elementer, som har samme farve.</p><br>

                <h2>Sammenhæng (connectedness)</h2>
                <p>Elementer, som er forbundne med hinanden har en større indbyrdes samhørighed end elementer, som ikke er forbundne. Denne sammenbinding kan foregå på forskellig måder. Elementerne kan være forbundne ved at der går en streg igennem dem eller ved at de er omkranset af en outline.</p><br>

                <h2>Kontinuitet (continuation)</h2>
                <p>Elementer, som er placeret på en linje eller kurve, fornemmes også at høre sammen. Et godt eksempel herpå er almindelig tekst. Vi ved at ord, som står på samme linje, hænger mere sammen med hinanden end med ordene i linjen over eller under. Og vi læser automatisk ordene i den rækkefølge de optræder i i linien, og får dermed en mening ud af dem.</p><br>

                <h2>Lukkethed (closure)</h2>
                <p>Hvis elementer omkranses af en firkant, en cirkel eller en anden form, eller de optræder på den samme baggrund, kædes de automatisk sammen og danner en samhørighed. Elementer udenfor formen opfattes automatisk som mindre relateret til emnerne indenfor formen.</p><br>

                <p>Ved at kende og bruge Gestaltlovene, når man designer hjemmesider og andre produkter, som skal bruges af mennesker, muliggør man en lettere og mere hensigtsmæssig brug af produktet. <i>(Rold, 2019 m.fl.)</i></p><br>

            </div>
        </div>
    </body>                                                                
</html>