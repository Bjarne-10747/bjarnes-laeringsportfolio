<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Illustrator</title>
        <link rel="stylesheet" href="../laer-bjarne.css">
        <link rel="stylesheet" href="illustrator.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <button class="knap-forside" type="button"> <a href="../index.html">Forside</a></button>
            <h1>Illustrator</h1>
        </header>
        
        <div class="del-emne-grid">

           
            <div class="tekst1">
                <p>Der findes mange forskellige programmer til at fremstille illustrationer af den ene eller anden art med. De fungerer på vidt forskellige måder, men de kan kategoriseres i to forskellige hovedgrupper: Pixelbaserede og vektorbaserede. I et pixelbaseret tegneprogram er mediet et lærred sammensat af pixels. Photoshop er et eksempel herpå. I et vektorbaseret tegneprogram er det materiale, man fremstiller derimod baseret på vektorer. Illustrator er et eksempel herpå.</p><br>

                <h2>Workspace optimering</h2>
                <p>Mange af de funktionaliteter, der findes i Illustrator, er grupperet i paletter. Hvis man f.eks. er i gang med at arbejde med tekst, vil mange af de funktioner, man har brug for, være samlet i en eller flere af Type-paletterne. Og hvis man er ved at farvelægge elementer, er de aktuelle funktioner samlet i Swatches- og Color-Guide-paletterne. Hvis man har for mange paletter vist ad gangen, kan man hurtigt fylde en skærm op med dem alene. Det er selvfølgelig ikke optimalt. For at optimere arbejdsforholdene for sig selv, vil man derfor gerne nøjes med at se bestemte paletter i forskellige situationer. Til dette formål har Illustrator en Switch-Workspace-knap tæt på øverste højre hjørne. Her kan man vælge et typisk arbejdsområde, hvorved de aktuelle paletter dukker up praktisk arrangeret i højre side af skærmen. Hvis man på et tidligere tidspunkt har flyttet eller lukket en af disse paletter, er denne ændring der stadig, når man vælger dette workspace igen. Man kan så resette dette workspace til Illustrators udgangspunkt ved at vælge »Reset …« nederst i workspace-dropdown-menuen. Man kan også selv arrangere paletter til brug i en bestemt situation efter egen smag og derefter navngive og arkivere dette arrangement i et workspace, i workspace-dropdown-menuen.</p><br>

                <h2>Nyt dokument</h2>
                <p>Når man åbner Illustrator, skal man oprette et nyt dokument. Man kan vælge at bruge almindelige længdeangivelser som f.eks. mm og cm som måleenhed til at dimensionere ens dokument, eller man kan vælge at bruge pixels. Da paletterne typisk står i højre side af skærmen og værktøjspaletten typisk i venstre side, er der et område i midten tilbage til selve dokumentet. Hvis ikke der er et krav om at dokumentet her en bestemt størrelse, synes jeg det er praktisk at man ved visning af hele dokumentet fylder dette område så nogenlunde ud. Derfor vælger jeg ofte et kvadratisk format, da det lige passer ind her. Der er ikke meget plads på skærmen, når man bruger Illustrator på en bærbar computer. Derfor gælder det om at være praktisk.</p><br>
                
                <h2>Guides</h2>
                <p>Man kan trække guides ind fra de to rulers i toppen og i venstre side, hvis man gerne vil have en nem måde at aligne elementer. Man kan også aktivere Smart Guides under View-menuen (Cmd-U på Mac). De gør det lettere at aligne elementer i forhold til hinanden.</p><br>

                <h2>Artboards</h2>
                <p>En smart funktion, man kan benytte sig af, når man opretter et nyt dokument, er at man kan definere flere artboards (sider). Dermed får man mulighed for at placere det artwork, man skal til af fremstille, i flere varianter – en variant på hvert artboard. Man kan f.eks. have én version, som man arbejder i på artboard 1 og en kundekopi på artboard 2, som måske er simplificeret i sin opbygning vha. Expand Appearance. Når man så vil sende en kopi til kunden, fremstiller man en PDF kun af artboard 2. Eller måske vil man fremstille versioner af et logo i forskellige farver. Så kan hver farve få sit eget artboard og man kan let separere de forskellige versioner ved korrektur f.eks.</p><br>
            </div>
            
            <div class="tekst2">
                <h2>Vektorbaseret</h2>
                <p>Alt hvad man tegner i et vektorbaseret tegneprogram er baseret på vektorer, og resultatet heraf kaldes vektor-grafik. For at demonstrere hvordan vektor-grafik tegnes, vil jeg beskrive hvordan man fremstiller et vilkårligt lukket element i Illustrator vha. Pen Tool. Man kan vælge Pen Tool i værktøjspaletten eller trykke »P« på tastaturet. De fleste værktøjer i Illustrator har en tastatur-genvej. Det er meget praktisk at lære disse tastaturgenveje – og bruge dem. Man sparer rigtig meget tid i forhold til manuelt at skulle finde og trykke på værktøjet i værktøjspaletten. Når jeg herefter nævner et værktøj i denne beskrivelse af Illustrator, skriver jeg tastatur-genvejen i en parentes efter. Når man holder musemarkøren over et værktøj uden at klikke, vises værktøjets navn og tastaturgenvejen. Det er godt at bruge denne funktion i starten af ens Illustrator-karriere til at lære værktøjernes navne og tastaturgenvejene (og til at finde det værktøj man leder efter).</p><br>
                
                <h2>Fremstilling af en simpel figur</h2>
                <p>Når man har valgt Pen Tool (P) placerer man musemarkøren et sted midt på lærredet, trykker og holder museknappen nede, trækker musen i den retning, som man vil have kurven til at gå i, slipper museknappen, flytter musen til et nyt sted, man vil have kurven til at gå hen, trykker og holder museknappen nede, mens man trækker i en ny retning, slipper knappen, trykker på udgangspunktet og trækker i en bestemt retning. Man har nu lavet en simpel figur med to anchor points. Man kan redigere denne form vha. Direct Selection Tool (A). Man kan flytte de to anchor points individuelt og man kan ændre på kurvens retning omkring hvert anchor point ved at flytte på de control handles, som dukker op, når man klikker på et anchor point. Disse kurver, man opbygger på denne (og lignende) måder, kaldes bézier-kurver.</p><br>

                <p>Dette er et meget simpelt eksempel på hvordan vektorbaseret grafik er opbygget. Man kan tegne rektangler, elipser, polygoner og andre prædefinerede figurer med specielle værktøjer i værktøjspaletten. Disse kan så efterfølgende modificeres, på samme måde som beskrevet før.</p><br>

                <h2>Svært håndværk</h2>
                <p>Det kræver megen øvelse at tegne med bézierkurver og samtidig få pænt artwork ud af det. Det sværeste er at placere anchor points’ne de optimale steder. En tommelfingerregel er at man skal bruge så få anchor points som muligt. Man kan studere teknikken ved at betragte andres arbejde. En rigtig god måde at gøre det på er at skrive et ord få gange med forskellige skrifttyper i stor størrelse i et Illustrator-dokument. Herefter markerer man tekstfeltet eller tekstfelterne, hvis der er flere, og vælger funktionen Create Outlines under Type-menuen. Nu er disse bogstaver omdannet til almindelig vektorbaseret artwork, og man kan se hvordan skriften er tegnet med bézierkurver. De skrifter, som tager sig bedst ud i stor størrelse, er typisk opbygget af FÅ bézierpunkter. Det er dem, man kan bruge som inspiration til ens eget artwork. Andre skrifter (typisk dem man får i store mængder til en meget lav pris) er sammensat af rigtig mange bézierpunkter. Disse skrifter ser ikke så pæne ud i stor størrelse (hakkede og misformede) og fungerer her som skræk og advarsel mht. hvordan man tegner vektorgrafik.</p><br>
            </div>

            <div class="tekst3">
                <h2>Shape Builder</h2>
                <p>Man kan kombinere forskellige elementer vha. Shape Builder Tool (Shift+M). Hvis man har flere markerede elementer, som ligger delvist ind over hinanden, kan man vælge Shape Builder Tool (Shift+M). Når man så hover over elementerne, kan man se de del-elementer, man kan sammensætte de kombinerede elementer af. Man kombinerer to del-elementer ved at klikke og trække fra et delelement til et andet og evt. videre til flere delelementer. Når man slipper museknappen, bliver de delelementer, man har været over, kombineret til ét element.</p><br>
                
                <h2>Pathfinder</h2>
                <p>Med Pathfinder-værktøjerne kan man lave mere avancerede kombinationer af elementer end med Shape Builder. Disse værktøjer er dog ikke så intuitive at bruge som Shape Builder.</p><br>

                <h2>Tekst på kurver</h2>
                <p>Hvis man ønsker at en tekst skal stå på andet end en lige linie, kan man tegne den kurve, man vil have teksten placeret på. Man kan også lave en almindelig elipse og tage udgangspunkt i denne. Hvis man klikker på kurven med Type-on-a-Path-værktøjet, kan man skrive tekst hvor kurven fungerer som grundlinje for teksten. Kurvens form kan efterfølgende redigeres. Vær dog opmærksom på at man, ved meget komplekse linjer, kan få teksten til at præsentere sig meget uheldigt. Vær også opmærksom på at stregens stroke forsvinder, når man bruger den til Type-on-a-Path. Tag en kopi af stregen før, hvis den skal bruges.</p><br>
            </div>
            
            <div class="tekst4">
                <h2>Redigerbare funktioner</h2>
                <p>De funktioner og værktøjer, jeg indtil videre har beskrevet, er forholdsvis simple i deres funktion. Der findes dog mange funktioner i Illustrator, som er mere avancerede og som kan redigeres efter de er kombineret med andre funktioner. Et eksempel herpå er Effekterne i Effect-menuen. Disse kan udføres, og efterfølgende kan hver enkelt effekt redigeres ved at dobbeltklikke på den pågældende effekt i Appearance-paletten. På den måde kan man lave meget avanceret grafik i Illustrator. Husk at arkivere dokumentet som et Illustrator-dokument, når effekten er på plads (native formatet med filnavne, som ender på .ai). For at kunne bruge elementet i andre programmer uden risiko for at der opstår uventede fejl, skal man dog simplificere dokumentet ved at bruge funktionen Expand Appearance i Objekt-menuen. Husk IKKE at arkivere oveni ai-filen efter denne Expand Appearance. For så kan effekten/effekterne ikke længere redigeres.</p><br>

                <h2>Color Guide paletten / Swatches</h2>
                <p>Man kan bruge Color Guide paletten i Illustrator til at sammensætte en farvepalette til et projekt. Se mere herom i Farver. De valgte farver kan efterfølgende overføres til Swatches-paletten og arkiveres således sammen med artworket i ai-filen. <i>(Pixel & Bracket, 2021 m.fl.)</i></p><br>
                
                <h2>Ikonsæt</h2>
                <p>Denne PDF på 8 sider er et eksempel på  hvordan Illustrator kan bruges til at fremstlle et sæt af ikoner med en sammenhæng. Disse ikoner, som jeg har lavet i forbindelse med Illustrator-undervisningen, er ment som en serie af ikoner, der kan bruges til en foto-app på en mobiltelefon.</p><br>
                
                <button class="knap-delemne" type="button"> <a href="Bjarne_Ikonsaet_kamera.pdf" target="_blank">Ikonsæt til kamera-app</a></button>
            </div>
        </div>
    </body>                                                                
</html>