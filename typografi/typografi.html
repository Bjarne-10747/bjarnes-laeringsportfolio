<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Typografi</title>
        <link rel="stylesheet" href="../laer-bjarne.css">
        <link rel="stylesheet" href="typografi.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Typografi</h1>
        </header>
        
        <div class="del-emne-grid">

            <div class="tekst1">
                <p>Det at præsentere tekst på optimal vis er en vigtig disciplin. Det har nemlig stor indflydelse på hvordan ord og meninger opfattes.</p><br>

                <p>Det mest iøjnefaldende valg, der skal træffes i forbindelse med typografi er valg af skrifttype(r). Når man skal vælge hvilken eller hvilke skrifttyper, der skal bruges til opsætning af en tekst, er det en god ide at overveje hvilket signal man ønsker at sende med teksten. Forskellige skrifttyper udsender nemlig forskellige signaler. For at afklare dette kan man gruppere skrifter i forskellige grupper.</p><br>

                <h2>Serif-skrifter</h2>
                <p>Denne gruppe skrifter har det til fælles at bogstaverne står på en slags fod på grundlinjen. Meningen hermed er at de mange fødder i bogstaverne på samme linje tilsammen danner en vandret linje, som fastholder blikket. Herved er det mere ubesværet for læseren at fastholde blikket på den aktuelle linje og læse i linjens retning.</p><br>
                    
                <p>Denne gruppe af skrifter er derfor velegnet til store tekstmængder, som f.eks. fysiske bøger. Serif-skrifter har typisk det træk at der er stor forskel på tykkelsen af de tykkeste og de tyndeste dele af skriften. Dette gør skrifterne mere elegante, men også mere sarte, da de tyndeste dele af bogstaverne let kan blive for svære at se eller gengive afhængigt af mediet. Serif-skrifter sender et signal om noget klassisk.</p><br>

                <h2>Sans serif-skrifter</h2>
                <p>Denne gruppe af skrifter har det til fælles at de ikke har seriffer. Deres afslutninger er helt eller delvis »stumpe«. Disse skrifter har typisk mindre forskel på hår- og grundstreger. De er derfor mere robuste og kan bedre tåle at blive gengivet på et medie, som ikke gengiver meget fine detaljer så godt. Sans serif-skrifter opfattes af mange som moderne.</p><br>    
            </div>
            
            <div class="tekst2">
               <h2>Forskellen på papir og skærm</h2>
                <p>Typografi bruges både i trykte medier og på skærmbaserede medier. Men det er på vidt forskellige måder man bruger typografien de to steder. I trykte medier er konkurrencen ikke så hård, forstået på den måde at beskueren ikke er så tilbøjelig til at forlade tryksagen til fordel for en anden tryksag, når han er i færd med at læse den. Derfor kan man tillade sig at præsentere tekster i større grupper ad gangen. Det trykte medium har også den fordel i forhold til skærmbaserede medier at detaljeringsgraden er betydelig større. Man kan derfor bedre bruge serif-skrifter med fine detaljer her.</p><br>

                <p>Når man skal vælge typografi til hjemmesider, er der andre forhold, man skal være bevidst om. Først og fremmest er det en god idé at bruge sans serif-skrifter. Serif-skrifter med meget fine hårstreger bliver let udvaskede på en computerskærm. Derfor bør de undgås. Ved gengivelse af større tekstmængder er det dog stadig en fordel at bruge serif-skrifter. Det skal dog blot være serif-skrifter, hvor der ikke er så stor forskel på hår- og grundstreger – en robust skrift, som kan tåle den hårdhændede gengivelse, det er at blive gengivet på en computerskærm med et begrænset antal pixels. Skriften Questa Slab, som jeg har brugt på dette website er et godt eksempel på en sådan robust serif-skrift.</p><br>
                
                <h2>Små klumper</h2>
                <p>Ved gengivelse af tekst på et website skal man også være opmærksom på ikke at gengive teksten i for store klumper. Den bør deles op i mindre afsnit med en beskrivende mellemrubrik over. Derved bliver det lettere for at beskueren at skanne siden og afgøre om noget er tilstrækkelig interessant til at blive læst.</p><br>

                <h2>x-højde</h2>
                <p>Forholdet mellem højden af minusklerne (de små bogstaver) og versalerne (de store bogstaver) i en skrift kaldes x-højden. Jo større x-højden er, jo lettere er teksten at læse i små størrelser. Dog skal x-højden helst ikke være så stor at det er svært at se forskel på minuskler og versaler. Det går nemlig ud over læsbarheden. Man skal også være opmærksom på at skrifter med stor x-højde kræver lidt større skydning, da der ikke er så meget luft over bogstaverne, som har x-højden (som et minuskel-x).</p><br>

                <h2>Opstilling af afsnit</h2>
                <p>Dette er en beskrivelse af de forskellige måder linjerne i et afsnit kan starte og slutte på:</p><br>
                
                <ul>       
                    <li>I venstre-stillet tekst holder alle linjer venstrekant men ikke højrekant. Fordelen ved denne opsætning er at alle ordmellemrum er lige store. Det giver et roligt ensartet billede. Den løse bagkant gør det også lidt lettere at skifte fra en linje til en anden.</li>
                    <li>I højre-stillet tekst holder alle linjer højrekant men ikke venstrekant. Det er en opsætning, som ikke er god til større tekstmængder, da det ikke er så let at finde startpunktet på den nye linje, når man skifter linje. Den kan dog bruges når en billedtekst skal placeres til venstre for et billede. Derved kan man lettere se at teksten hører til billedet til højre for teksten.</li>
                    <li>Justeret tekst holder både venstrekant og højrekant. Det praktiseres ved at ordmellemrummenes størrelse justeres fra linje til linje. Det kan give et mere harmonisk layout, da alle linjer er lige lange og dermed tilsammen danner et rektangel. Ulempen ved denne opsætning er at ordmellemrummene kan blive så store at det virker påfaldende. Det er specielt hvis tekstspalten er meget smal. Derfor bør justeret tekst undgås i smalle spalter.</li>
                    <li>Centreret tekst egner sig ikke til større tekstmængder, men kan være meget dekorativt, når det bruges til små tekstmængder. Sørg for at der synlig forskel på længden af linjer lige under hinanden. Det er en god ide at dele linjer, så hvert delbudskab har en eller to linjer for sig selv.</li>
               </ul><br> 
            </div>
            
            <div class="tekst3">
                <h2>Sammensætning af skrifter</h2>
                <p>Når man skal vælge skrifter til et projekt, gælder det om at vælge skrifter, som har et modsætningsforhold. De skal dog også have visse ligheder. En modsætning kan f.eks. være at den ene skrift er en serif-skrift og den anden er en sans serif-skrift. En lighed kan f.eks. være at de to skrifter har samme x-højde. Det er vigtigt at de tydelig adskiller sig fra hinanden. Meningen med at benytte flere skriftstyper er jo at differentiere de forskellige elementers betydning.</p><br>

                <p>En måde at vælge forskellige skrifter på kan være at nøjes med én skrift med flere forskellige snit (Roman, Italic, Bold, Thin, osv.) Det har jeg gjort i denne læringsportfolio. Jeg har brugt skriften Questa Slab i 3 forskellige snit. Så er man sikker på at skrifterne har en tilpas stor lighed og samtidig er tilstrækkelig forskellige.</p><br>

                <h2>Skrifter kan understøtte en stil</h2>
                <p>Ved at bruge en bestemt skrifttype, kan man understøtte en stil eller stemning i teksten. Det er så bare vigtigt at man ikke bruger en skrift, som forsøger at skabe en stil som slet ikke passer til teksten. Man bør derfor tænke på hvilken stemning, man vil forsøge at skabe, før man vælger skrifttype.</p><br>
                <h4>Romantisk, Feminin</h4>
                <h5>ELEGANT, FORNEM</h5>
                <br>
                <p><i>(Ina Saltz, 2021)</i></p>
            </div>
            
        </div>
    </body>                                                                
</html>