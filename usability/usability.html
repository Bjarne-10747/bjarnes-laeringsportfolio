<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Usability</title>
        <link rel="stylesheet" href="../laer-bjarne.css">
        <link rel="stylesheet" href="usability.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Usability</h1>
        </header>
        
        <div class="del-emne-grid">
           
            <div class="tekst1">
                <p>Begrebet usability kan oversættes til »brugbarhed«. Det er en beskrivelse af hvor brugbart et produkt er. Det kan være alle mulige forskellige produkter man måler denne usability for. I denne sammenhæng er det websites, der er i fokus. Usability er en vigtig egenskab for alle produkter, som skal betjenes eller på anden vis bruges af mennesker. Men egenskaben er særdeles vigtig for websites. Hvis et website ikke fungerer tilfredsstillende for en bruger, er det i mange tilfælde meget let at finde et alternativt website, som kan erstatte det website, man i første omgang besøgte. En brugers oplevelse af usability’en for et website kan deles op i tre forskellige katagorier:</p><br>
                
                 <ul>       
                    <li>Funktionalitet: Kan websitet indfri det behov, brugeren har?</li>
                    <li>Effektivitet: Er brugen af websitet let og hurtigt?</li>
                    <li>Tilfredshed: Er det en god oplevelse at bruge websitet?</li>
               </ul><br>
                
                <h2>Undersøgelsesdesign</h2>
                <p>Når man vil teste en hjemmesides usability, skal man på forhånd bestemme sig for hvilket område af usability’en, man vil undersøge: Det kan f.eks. være sitets navigation, funktionalitet eller forståelighed for brugeren. Til at undersøge de forskellige kvaliteter ved et website findes 6 forskellige testmetoder:</p><br>
                
                <ul>       
                    <li>Gangstertest</li>
                    <li>Spørgeskema</li>
                    <li>Ekspertvurdering</li>
                    <li>Kortsortering</li>
                    <li>Brugertest</li>
                    <li>Tilgængelighedstest</li>
               </ul><br>

                <h2>Gangstertest</h2>
                <p>Metaforen går ud på at man er lukket inde i baggagerummet i en gangsters bil. Pludselig bliver man lukket ud et ukendt sted i byen. Man skal så forsøge at finde ud af hvor man er, og hvordan man kommer det rigtige sted hen herfra. Dette vil man så gøre ved at se på gadeskilte, husnumre og skilte, som viser mod bestemte steder. </p><br>

                <p>Navigationen på et website er det at finde rundt på websitet. Hvis man kommer ind på en hjemmeside via en søgemaskine kommer man typisk ind på en underside på sitet. I denne situation er det vigtigt at man kan se hvilken underside det er og måske få et indtryk af sitets struktur, for derigennem at finde det sted på sitet, man søger efter.</p><br>

                <p>Man kan f.eks. udskrive screenshots af en tilfældig underside på et site og sætte ringe rundt om de elementer, som kan hjælpe med navigationen, for derved at teste om den er god.</p><br>

                <h2>Spørgeskema</h2>
                <p>Et spørgeskema kan let sendes til mange brugere af en hjemmeside, f.eks. i forbindelse med selve besøget på hjemmesiden. Derved kan man let få adgang til mange testpersoners svar på forskellige spørgsmål. Disse kan hjælpe med at afklare forskellige data om brugerne og om deres oplevelser i forbindelse med brugen af hjemmesiden.</p><br>

                <h2>Ekspertvurdering</h2>
                <p>Dette er en systematisk vurdering af et website udført af en ekspert. Man kan selv optræde som ekspert, når man har fået tilstrækkelig erfaring med at undersøge usability for forskellige websites. Andre typer af eksperter kan være:</p><br>
                
                <ul>       
                    <li>En repræsentant for den målgruppe, som websitet er tiltænkt.</li>
                    <li>En person, som har et indgående kendskab til personerne i målgruppen.</li>
                    <li>En person, som har et indgående kendskab til produkterne eller ydelserne, som sitet omhandler.</li>
               </ul><br>

                <h2>Kortsortering</h2>
                <p>Denne metode bruges til at teste menustrukturen for et website med. Man noterer alle menupunkter, som skal indgå i menustrukturen på sitet på hver deres lille pap- eller papirkort. Testen kan udføres på to forskellige måder:</p><br>
                
                <ul>       
                    <li>Den åbne test: Testdeltageren får ét kort ad gangen og bliver bedt om at lægge kortene sammen i grupper, som han synes de hører sammen efterhånden, som han får dem udleveret. Når alle kort er udleveret skal han lave en overskrift til hver af grupperne.</li>
                    <li>Den lukkede test: Kort med gruppenavnene lægges på bordet med lidt afstand. Testdeltageren får efterfølgende et kort med menupunkter ad gangen og skal lægge det under det gruppenavn, som han synes kortet tilhører.</li>
               </ul><br>
                
                <p>Som afslutning på testen skal testdeltageren fortælle om eventuelle udfordringer, overvejelser og observationer han har gjort under katagoriseringen. Denne test bør udføres med flere testpersoner, for at se om der er fælles træk, som indikerer at der er en optimal måde at opdele menupunkterne på.</p><br>

                <h2>Brugertest</h2>
                <p>Denne er den mest anerkendte model, men også den mest ressourcekrævende. Den går ud på at man bestemmer sig for at teste et bestemt område af usabilityen for et bestemt website. Man får så en testperson til at sætte sig ved en computer i et testrum sammen med testlederen og en eller flere observatører. Testlederen stiller testdeltageren en specifik opgave, som man ved vil udfordre den del af websitet eller den del af websitets usability, man vil teste. Testlederen beder testpersonen tænke højt under testen, sådan at observatøren kan gøre notater vedrørende testpersonens tanker og hvordan denne agerer på hjemmesiden. Det er vigtigt, at det er en realistisk opgave, man stiller testpersonen og at man ikke sætter testpersonen i en kunstig situation ved f.eks. at sige at vedkommende skal forestille sig, at han er en helt anden end han i virkeligheden er.</p><br>

                <p>Man kan teste flere områder af websitet, men det er vigtigt ikke at fylde for mange tests på den samme session. Så mister testpersonen nemlig fokus og testresultaterne bliver ikke så anvendelige. Man kan evt. supplere observatørens notater med videooptagelse af testpersonen under testen. Så kan man lettere efterfølgende registrere hvad testpersonen reelt gjorde under testen. Man skal selvfølgelig huske at få testpersonens tilladelse hertil først.</p><br>
                
                <p>Testlederen sidder klar til at svare på spørgsmål og guide uden at anbefale en direkte løsning på den stillede opgave. Observatøren sidder bag testpersonen, sådan at han ikke distraherer ham.</p><br>

                <h2>Tilgængelighedstest</h2>
                <p>»Web accessibility« eller »tilgængelighed på internettet« er et mål for hvor lette hjemmesider er at bruge, specielt for personer, som har en eller anden udfordring, som f.eks. et fysisk handicap, som gør dem ude af stand til at betjene en mus, farveblindhed, nedsat syn, blindhed, nedsat hørelse eller ordblindhed. Det er dog også et mål for hvor tilgængelig en hjemmeside og dens funktioner er for mennesker uden sådanne udfordringer.</p><br>
                
                <p>Skærmlæsere, som er software, der hjælper handicappede med at bruge internettet, benytter sig af websitets semantiske tags, til at finde rundt i de forskellige elementer sitet og dermed hjælpe den person, som benytter sig af skærmlæseren. Alt-tekster på billeder placeret på hjemmesider benyttes også af skærmlæsere til at gøre opmærksom på billeders indhold. Derfor er det vigtigt at benytte sig af disse funktioner i HTML-koden for at gøre hjemmesiden mere tilgængelig for alle.</p><br>

                <p>Det handler dog også om at gøre websitet overskueligt og let at navigere rundt i. Det kan man gøre ved at være konsekvent i sin brug af farver, skrifter og layout. Hvis brugeren har vænnet sig til et layout på en underside, hjælper det ham, at han møder det samme layout på den næste underside. Undgå animerede illustrationer, som tager unødig opmærksomhed fra brugeren. Sørg for at gøre sideopbygningen simpel og overskuelig, så brugeren så let som muligt kan finde det, han leder efter.</p><br>
                
                <h2>Valg af testmetode</h2>
                <p>Hvilken eller hvilke af de 6 ovenstående metoder man bruger til at teste et website med afhænger af, hvad man helt konkret vil teste ved websitet. Man bør dog have alle testmetoderne i tankerne, når man designer et website, sådan at den samlede brugeroplevelse af websitet bliver optimal.</p>
            </div>
            
        </div>
    </body>                                                                
</html>