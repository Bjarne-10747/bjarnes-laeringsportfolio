<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Out of Frame</title>
        <link rel="stylesheet" href="../laer-bjarne.css">
        <link rel="stylesheet" href="out-of-frame.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Out of Frame</h1>
        </header>
        
        <div class="del-emne-grid">

           
            <div class="tekst1">
                <p>I dette projekt skulle jeg planlægge, designe og fremstille en plakat i A4-format. Temaet for plakaten var »Out of Frame« og der skulle indgå et billede af mig selv.</p><br>
                
                <h2>Planlægning</h2>
                <p>Ud fra temaet og kravet om at jeg selv skulle indgå i billedet, kom jeg på tanken om at jeg står bag rammen og er på vej ud af den, hen mod beskueren. Jeg synes det var lidt for kedeligt, hvis rammen var en almindelig billedramme, så i stedet fandt jeg på at lave en ramme af løse bogstaver. Typografi er nemlig et af mine favorit-emner, så det ville være en passende ramme at sætte mig i. Bogstaver er normalt sorte af den simple grund at de gengives pænest på tryk, når der ikke er raster i dem. Dvs. at de skal være helt sorte. Derfor skulle de løse bogstaver også være sorte på denne plakat.</p><br>
                
                <h2>Sort ydre ramme</h2>
                <p>For at trække beskuerens blik ind mod midten af billedet, hvor jeg kommer ud, valgte jeg at lade de sorte bogstaver tone ud i en ydre ramme, som også er sort. Jeg blev så fotograferet med det ene ben stillet op på en lille forhøjning, sådan at billedet efter fritlægning kunne vise at jeg står med den ene fod på bogstav-rammen.</p><br>
                
                <h2>Murstensvæg</h2>
                <p>For at varme billedet op valgte jeg at gengive en rød murstensvæg bag mig. Dette billede er downloadet fra Colourbox. Det var oprindeligt et tværformat-billede, så jeg har kopieret det en gang over sig selv, så det blev dobbelt så stort og sørget for at lave en sømløs overgang mellem de to ens billeddele. Det grove upolerede i murstenene er en god kontrast til de fine bogstaver i rammen. For at give en fornemmelse af dybde, lagde jeg lidt diffus skygge på murstensvæggen. Det primære lys på mig kommer fra min venstre side. Derfor er skyggen fortrinsvis lagt på min højre side i billedet</p><br>

                <h2>Grå typografi-ramme</h2>
                <p>For at tilføje lidt ekstra liv til den lidt tomme sorte flade omkring de løse bogstaver, har jeg tilføjet en ramme, hvor der står »Typografi« gentagne gange, nærmest som en tyk grå streg.</p><br>

                <h2>Smart Objects</h2>
                <p>Denne typografi-ramme og rammen bestående af de løse bogstaver er lavet i Illustrator og placeret i Photoshop i hvert deres lag som Smart Objects, sådan at jeg kunne tilrette de to illustrationer i Illustrator efter jeg havde placeret dem i Photoshop. Det var praktisk, da jeg var nødt til at justere placeringen af de løse bogstaver omkring min ventre arm, sådan at jeg havde noget at »hvile« den på.</p><br>
            </div>

            <div class="billede1">
                <img src="billeder/1-mursten.jpg" id="stortbillede" alt="Murstensvæg">
                <blockquote>
                    Murstensvæggen er et tværformat-billede fra Colourbox, som er brugt til at lave et sømløst mønster med 2-3 mønsterblokke i.
                </blockquote>
            </div>
            
              <div class="billede2">
                <img src="billeder/2-bogstav-ramme.png" id="stortbillede" alt="Bogstavramme">
                <blockquote>
                    Bogstavrammen er lavet i Illustrator og placeret i et lag for sig selv i Photoshop som et Smart Object.
                </blockquote>
            </div>
            
              <div class="billede3">
                <img src="billeder/4-bjarne-0236.jpg" id="stortbillede" alt="Personen i rammen">
                <blockquote>
                    Det ubehandlede foto af mig selv.
                </blockquote>
            </div>
            
              <div class="billede4">
                <img src="billeder/5-typografi-ramme.png" id="stortbillede" alt="Typografi-ramme">
                <blockquote>
                     Typografirammen er lavet i Illustrator som en tekst på en kurve og placeret i et lag for sig selv i Photoshop som et Smart Object.
                </blockquote>
            </div>
            
              <div class="billede5">
                <img src="billeder/6-samlet-plakat.jpg" id="stortbillede" alt="Den færdige plakat">
                <blockquote>
                    Den færdige plakat.
                </blockquote>
            </div>
            
            
            <div class="tekst2">
                <h2>Illustrator eller Photoshop?</h2>
                <p>I hvilket program skal man lave sine illustrationer – Illustrator eller Photoshop? Mange med mere eller mindre tilknytning til det grafiske miljø har en favorit blandt disse to programmer og vil derfor forsøge at klare opgaven i dette favoritprogram.</p><br>

                <p>Som udgangspunkt skal man lave illustrationer i Illustrator. Hvis det kan lade sig gøre i Illustrator er det bedst. Punktum. Det er der flere grunde til:</p><br>
                
                 <ul>       
                    <li>Det man laver i Illustrator er vektorbaseret. Det vil sige, at det ikke betyder noget for kvaliteten i gengivelsen om illustrationen bliver gengivet i den ene eller anden størrelse. Alle elementer vil altid stå helt skarpt (så længe illustrationen er bibeholdt vektorbaseret).</li>
                    <li>Når noget er vektorbaseret er det meget lettere at ændre på. Det gælder både farver, placering, størrelse og form. I Illustrator kan man arbejde med præsice mål, sådan at man kan placere elementer helt nøjagtigt. Det kan man ikke i Photoshop.</li>
                    <li>Hvis det er et logo, man laver, skal det højst sandsynlig bruges i mange forskellige sammenhænge hos mange forskellige underleverandører. Derfor skal det konverteres til forskellige formater gentagne gange. Det er muligt i Illustrator – ikke altid i Photoshop.</li>
                    <li>Nogle gange SKAL illustrationsmateriale være vektorbaseret. Det er det automatisk, når det er fremstillet i Illustrator. Hvis materialet er fremstillet i Photoshop er det pixelbaseret og kan det kan ikke ændres til vektorgrafik.</li>
                    <li>Nogle gange SKAL illustrationsmateriale være pixelbaseret. Det er det automatisk i Photoshop, men det er ikke engang en fordel i forhold til materiale fra Illustrator. For Photoshop er rigtig god til at ændre vektorbaseret materiale til pixelbaseret materiale – i den ønskede størrelse vel at mærke. Så har man en vektoriseret illustration, som skal bruges i en pixelbaseret version, så åbner man den bare i Photoshop i den ønskede størrelse i en supergod kvalitet.</li>
                    <li>Oftest fylder vektorbaseret illustrationsmateriale mindre end højtopløsligt pixelbaseret materiale.</li>
               </ul>
                
                <p>Hvis en illustration er baseret på et pixelbaseret billede, og skal fortsætte med at være pixelbaseret, fordi det er et fotografi, så er det optimale program højst sandsynlig Photoshop. Hvis et pixelbaseret billede skal kombineres med noget vektorbaseret, er det bedst at fremstille det vektorbaserede i Illustrator og placere det i et lag i Photoshop som et Smart Object.</p>
            </div>
        </div>
    </body>                                                                
</html>