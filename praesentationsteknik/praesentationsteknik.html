<!DOCTYPE html>
<html lang="da">

    <head>
        <meta charset="utf-8">
        <meta name="viewport" content="width=divice-width initial-scale=1.0">
        <title>Præsentationsteknik</title>
        <link rel="stylesheet" href="../laer-bjarne.css">
        <link rel="stylesheet" href="praesentationsteknik.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Præsentationsteknik</h1>
        </header>
        
        <div class="del-emne-grid">

           
            <div class="tekst1">
                <h2>Nonverbal kommunikation</h2>
                <p>Når man skal lave en præsentation overfor en større eller mindre menneskemængde, er det vigtigt, at man giver tilskuerne et positivt indtryk af en selv. Ellers går budskabet ikke så godt igennem. I den forbindelse skal man være opmærksom på hvordan ens nonverbale kommunikation er. Den er nemlig afgørende for tilskuernes tillid til det man siger. Den nonverbale kommunikation er bl.a.:</p><br>
                <ul>
                    <li>Kropssprog</li>   
                    <li>Måden man taler på (stemmeleje, taletempo, vejrtrækning)</li>
                    <li>Ansigtsudtryk</li>
                    <li>Øjenbevægelser</li>
                    <li>Påklædning</li>
                </ul><br>
                
                <h2>Førstehåndsindtryk</h2>
                <p>I løbet af de første 20 sekunder efter man møder et andet menneske, som man ikke har mødt før, danner man sig et førstehåndsindtryk. Kun ca. 7% af dette førstehåndsindtryk er bestemt at den verbale kommunikation. Dvs. at de resterende 93% af dette indtryk, som kommer til at danne grobund for opfattelsen af vedkommende, er baseret på den non-verbale kommunikation i dette meget korte tidsrum. Sagt med andre ord: Det er meget vigtigt hvilke signaler man sender her.</p><br>

                <h2>Kropssprog</h2>
                <p>Ens kropssprog fortæller meget om hvordan man har det. Hvis man har en sammensunket holdning med krum ryg og løse arme daskende ned langs siden, eller hvis man står med vægten ulige fordelt på fødderne, signalerer det usikkerhed. Hvis man derimod står med rank ryg, lige meget vægt på begge fødder og bevæger sig hurtigt og smidigt, så signalerer det kontrol og energi. En person af den sidste type taler med meget mere vægt end en person af den første type, selvom der kommer akkurat de samme ord ud af munden på dem.</p><br>

                <h2>Øjnene</h2>
                <p>Hvis man undviger folks blikke, signalerer man usikkerhed. Hvis øjnende derimod er levende og følger med i hvad der foregår omkring en, så signalerer man, at man er til stede i rummet og opmærksom. At man kigger den person man taler med i øjnene signalerer interesse og tillid. Hvis man taler til en forsamling, kan man ofte se på deltagernes øjne om de er enige eller uenige i det man siger.</p><br>

                <h2>Skuldrene</h2>
                <p>Hvis man hæver skuldrene og evt. vinkler hovedet til en side, betyder det at man er anspændt. Sænkede skuldre signalerer at man er rolig og »har styr på det«.</p><br>

                <h2>Vejrtrækning</h2>
                <p>Nervøsitet afslører sig ved at vejrtrækningen bliver hurtig og gispende. Man bliver forpustet derved. Det optimale er, at man trækker vejret roligt og dybt.</p><br>

                <h2>Smil</h2>
                <p>Hvis du har en grund til det, så smil. Det virker sympatisk. Men smil ikke påtaget. Det kan have den modsatte effekt.</p><br>

                <h2>Kan man træne det nonverbale?</h2>
                <p>Hvis der er overensstemmelse mellem det man tænker og det man siger, er man i balance med sig selv, og det vil afspejle sig i et harmonisk kropssprog. Hvis man derimod siger noget, som man ikke mener, kan det let afspejle sig i et uharmonisk kropssprog. Er man ikke godt forberedt, kan man blive nervøs, hvilket også afspejler sig i et uharmonisk kropssprog. Så hvis man sørger for at være inde i det stof man taler om og være godt forberedt, så er man godt på vej mod et harmonisk kropssprog. Man kan også studere videooptagelser af sig selv mens man »er på« og på den måde få afsløret om man har et uharmonisk kropssprog. Så kan man efterfølgende være opmærksom på det man gør forkert og derved prøve at undgå det. <i>(Hald, 2008)</i></p>


            </div>

            
            <div class="tekst2">
               
                <h2>Forberedelse</h2>
                <p>Sørg for at have en klar plan for hvilket udbytte publikum skal have af præsentationen. Hvad skal de lære i løbet af den tid, der er sat af til præsentationen? Det er vigtigt at være helt afklaret med dette, for at lykkes. Det skaber en ro, at man ved, hvad man arbejder hen imod.</p><br>

                <h3>Publikums niveau</h3>
                <p>Når man skal lave en præsentation for andre, er det vigtigt at man har modtagergruppen, publikummet, i tankerne. Det allervigtigste er nemlig at de får det optimale ud af præsentationen. Det er for deres skyld, man laver den. Sørg for at vide hvilket niveau publikummet er på. Hvor meget ved de i forvejen om emnet? Pas på ikke at tale ned dem, men pas også på ikke at bruge et for kompliceret sprog, som de ikke forstår. Tænk også på hvor meget det er realistisk at »fylde på« i løbet af præsentationen? (Hald, 2008)</p><br>

                <h3>Plan for forberedelsen</h3>
                <p>Når man har afklaret hvad publikummets udbytte skal være, og man kender deres niveau, kan man begynde på den reelle forberedelse og afvikling af præsentationen. Dette kan inddeles i 5 faser:</p><br>

                <ul>
                    <li>Fase 1: Find stoffet</li>
                    <li>Fase 2: Disponer stoffet</li>
                    <li>Fase 3: Formuler stoffet</li>
                    <li>Fase 4: Øv dig</li>
                    <li>Fase 5: Præsenter fremlæggelsen <i>(Hagen, 2005)</i></li>
                </ul><br>

                <h3>Fase 1: Find stoffet</h3>
                <p>Før man kan finde det stof, man vil bruge til præsentationen, skal man som minimum have en grundlæggende viden om det aktuelle emne. Find en eller flere kilder til denne og få den tilegnet. Få et overblik over emnet ud fra denne grundlæggende viden. Hvilke emner er der, og hvilke af disse skal med i præsentationen? Brug evt. et mind map til at vise og udvælge alle emner. De udvalgte emner fordyber man sig herefter i, sådan at man selv behersker al den viden, man vil præsentere.</p><br>

                <h3>Fase 2: Disponer stoffet</h3>
                <p>Lav en disposition over stoffet, som skal præsenteres. Hvad skal tilskuerne have ud af præsentationen. Når man har defineret dette mål, er det lettere at fokusere på struktureringen af præsentationen.</p><br>

                <h3>Opdeling af præsentationen</h3>
                <p>Præsentationen kan deles op i 3 dele: Indledning, hoveddel og afslutning.</p><br>


                <h3>Indledning</h3>
                <p>Din succes med præsentationen afhænger i høj grad af indledningen. Det er nemlig her tilskuerne danner sig et førstehåndsindtryk af dig og dermed vægten af det du vil sige om emnet. Det er vigtigt at fange publikums interesse her. Det kan ske med en faglig indføring i emnet, en provokerende påstand relateret til emnet eller måske en sjov historie om dig selv og dit forhold til emnet. Fortæl også lidt fakta om dig selv og om dit forhold til emnet.</p><br>

                <h3>Hoveddel</h3>
                <p>Her skal selve emnet præsenteres. Hoveddelen bør fylde ca. 80% af taletiden. Start med at give tilskuerne en disposition for programmet, så de ved hvad de kan forvente af præsentationen. Det er en god ide at have en skriftlig disposition foran sig. Hvis man bruger en PowerPoint i præsentationen, kan den evt. fungere som disposition.</p><br>

                <h3>Afslutning</h3>
                <p>Her kan man kort ridse pointerne fra dispositionens hovedpunkter op. Herved kæder man afslutningen sammen med starten. Det viser at man har overblik over stoffet. <i>(Hald, 2008)</i></p><br>

                <h3>Fase 3: Formuler stoffet</h3>
                <p>I antikken havde man 4 grundlæggende krav til et formidlingssprog. Det skulle være korrekt, klart, tilpasset og smukt. <i>(Hagen, 2005)</i></p><br>

                <p>At sproget skal være korrekt, betyder at det skal være uden sproglige eller grammatiske fejl, slang, dialekt eller upræcise ord og vendinger.<br>

                At sproget skal være klart, betyder at man skal udtrykke sig præcist og uden tvetydige ord og vendinger. Man skal heller ikke udtrykke sig abstrakt. Derved undgår man misforståelser.<br> 

                At sproget skal være tilpasset, betyder at det skal være tilpasset publikummet, så de får mest muligt ud af præsentationen.<br>

                At sproget skal være smukt, betyder at man skal udtrykke sig nuanceret og elegant og vise at man behersker sproget.<br><br></p>

                <h3>Fase 4: Øv dig</h3>
                <p>Jo mere man træner fremlæggelsen jo bedre bliver man til at huske hovedtrækkene i det man skal sige. Derved bliver man mere fri af sit manuskript og kan optræde mere afslappet, hvilket giver en behagelig stemning blandt publikum. Man får også selv mere overskud til at betragte publikum og lægge mærke til om de er med. Brug gerne videooptagelser til at analysere din egen præsentation her i øvefasen.</p><br>

                <h3>Fase 5: Præsenter fremlæggelsen</h3>
                <p>Nu er du på! Det er nu det gælder. Fra det øjeblik du træder ind i lokalet, bliver du iagttaget. Sørg for at bevare roen uanset hvad der sker. Du skal have kontrol over både dig selv, dit stof og dit kropssprog. Støt dig evt. til en skriftlig disposition eller en PowerPoint, men lad være med at læse op fra et manuskript.</p>

            </div>

            <div class="tekst3">
                
                <h2>Nervøsitet</h2>
                <p>Man kan let blive nervøs i forbindelse med en præsentation. En god måde at undgå det, er at sørge for at være godt forberedt. Sørg for at være inde i stoffet. Hvis man stadig er nervøs, kan man spørge sig selv, hvad man er nervøs for. Dette skal man så arbejde med forud for præsentationen. Derved bliver man mindre nervøs. <i>(Hald, 2008)</i></p><br>

                <h2>PowerPoint</h2>
                <p>Hvis man bruger et PowerPoint slideshow til at understøtte ens præsentation, er der forskellige råd man bør følge:</p>

                <ul>
                    <li>PowerPoint’en er sekundær i forhold til personen, som præsenterer. Derfor bør der ikke være for store kontraster i de enkelte slides. Det tager opmærksomheden fra personen, som taler. En stor hvid baggrund på de enkelte slides er derfor ikke tilrådelig. Det er bedre med hvid tekst på en mørk baggrund.</li> 
                    <li>Der må ikke være mere end 6 elementer på hver slide – 6 ord f.eks. Hvis der er flere ord eller elementer, skal tilskueren bruge for lang tid til at læse eller betragte den pågældende slide.</li>
                    <li>Tal ikke samtidig med at der præsenteres en ny slide. Hvis tilskueren har opmærksomheden rettet mod PowerPointen kan han ikke koncentrere sig om hvad personen som taler siger.</li>
                    <li>Benyt evt. den funktion i PowerPoint, som highlighter én linie ad gangen, sådan at man kun ser denne ene linie og ikke de øvrige ord på sliden.</li>
                    <li>Det er bedre at vise mange simple slides end få komplicerede.</li>
                    <li>Overskriften på de enkelte slides bør være den mindste enhed, da opmærksomheden bør rettes mod de enkelte punkter under overskriften. <i>(Phillips, 2014)</i></li>
                </ul> 
                
            </div> 
            
        </div>
 </body>                                                                
</html>