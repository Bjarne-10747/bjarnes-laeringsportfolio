<!DOCTYPE html>
<html lang="da">

    <head>
        <meta charset="utf-8">
        <title>Tekstproduktion</title>
        <link rel="stylesheet" href="../laer-bjarne.css">
        <link rel="stylesheet" href="tekstproduktion.css">
        <link rel="stylesheet" href="https://use.typekit.net/yox6usb.css"> <!-- Inkluder Adobe Fonts -->
    </head>

    <body>
        <header>
            <h1>Tekstproduktion</h1>
        </header>
        
        <div class="del-emne-grid">

            <div class="tekst1">
                <h2>Teksttyper</h2>
                <p>Afhængig af hvor tekster skal bruges inddeler man dem i forskelige typer. Eksempler herpå er en artikel, som er en kortere tekst, der omhandler et afgrænset emne. Den gengives typisk i en avis, et magasin eller i et nyhedsmedie online. En brochure-tekst bruges i en fysisk tryksag, som typisk omhandler et produkt eller en produktserie fra et bestemt firma. Den kan også omhandle et andet afgrænset emne. Teksten i en annonce er kortfattet. Den skal fange beskuerens opmærksomhed hurtigt og give en kort information om et bestemt produkt eller andet. Tekster, der gengives på internettet, er meget forskellige mht. hvad de omhandler. En fælles udfordring for dem er dog kampen om beskuerens opmærksomhed, idet det er meget let at finde alternativer til teksten på andre hjemmesider. (Busch, 2015)</p><br>


                <h2>Webtekster</h2>
                <p>Der er skærpede krav til tekster, som gengives på internettet – i det følgende kaldt webtekster. I modsætning til tekster, man læser i bøger, aviser og andre fysiske tryksager, er webtekster nemlig meget lette at finde alternativer til, da internettet i praksis er uendeligt. Når man læser en webtekst og har problemer i den sammenhæng, eller den bare ikke er tilstrækkelig interessant, så er det let at klikke videre i jagten på mere interessante tekster på andre hjemmesider. Derfor er det meget vigtigt at have fokus på læserens aktuelle behov i det øjeblik han besøger hjemmesiden med ens tekst, hvis man vil bevare hans opmærksomhed.</p><br>

                <h2>Kom til sagen tidligt</h2>
                <p>Alle webtekster skal kunne læses så hurtigt og let som muligt. Når man går på internettet, er det oftest med et helt bestemt formål i tankerne. Det kan f.eks. være søgning af information om et bestemt emne. Derfor er det vigtigt, at den reelle information i en webtekst bliver præsenteret så tidligt som muligt i teksten – helst i overskriften – for at fange beskuerens opmærksomhed.</p><br>

                <h2>Små afsnit med overskrifter</h2>
                <p>Det er også vigtigt at webteksten er inddelt i små afsnit med tomme linjer imellem, sådan at teksten ser overkommelig ud. Mellemrubrikker over hvert afsnit er også vigtige. Det giver nemlig læseren mulighed for hurtigt at skimme teksten og derved finde ud af hvilke afsnit, der er interessante nok til at blive læst. Derfor er det også vigtigt, at det kun er emnet i overskriften, der omtales i afsnittet. Og der må kun omtales ét emne i hvert afsnit. Mellemrubrikken gør også teksten søgbar på Google og dermed mere sandsynlig for læseren at finde via en Google-søgning.</p><br>

                <h2>Menusystem</h2>
                <p>I modsætning til en bog læses en hjemmeside ikke fra start til slut. Det ville for de fleste hjemmesider sikkert også være svært at definere, hvad der er start, og hvad der er slut. Et overskueligt menu-system bør i stedet gøre det let for brugeren at finde den information på siden, som er interessant for ham lige her og nu.</p><br>

                <h2>Letforståeligt sprog</h2>
                <p>Det kan være fristende at bruge et teknisk eller på anden måde indforstået sprog, i et forsøg på at vise hvor klog man er, og dermed gøre teksten god og pålidelig. Det er dog ikke nogen god ide. Hvis læseren ikke forstår, hvad han læser, er han nemlig tilbøjelig til at finde et andet sted på nettet at læse om emnet. Fasthold læseren ved i stedet at bruge et sprog som alle forstår. Skriv gerne sætningen, som du ville sige den. Talesprog er lettere at forstå end et stift skriftsprog.</p><br>

                <h2>Korte sætninger og ord</h2>
                <p>Skriv korte sætninger med et aktivt grundled, så man kan se hvem, der gør hvad. Derved bliver teksten lettere at læse og mere personlig. Undgå lange sammensatte ord. F.eks. kan man i stedet for »retningsstabiliserende anordning« skrive »anordning, som stabiliserer retningen«.</p><br>

                <h2>Undgå fyld</h2>
                <p>Skær ind til benet og undgå fyldord og unødvendig information. Banaliteter bør også undgås. Et udtryk er en banalitet, hvis det bliver til volapyk, når det negeres. Et eksempel herpå kan være: »Vi er et dynamisk firma med aktive medarbejdere«. Hvis sætningen negeres lyder den sådan her: »Vi er et statisk firma med passive medarbejdere«. Det er volapyk. Sådan vil intet firma skrive om sig selv. Derfor er den første sætning en banalitet og bør derfor undgås.
                </p><br>

                <h2>Hypertekst</h2>
                <p>En hypertekst er en tekst, som via et link, henviser til en anden side på det aktuelle site eller på et andet site. Man kan gøre en tekst meget kort og læsevenligt ved i stedet for at forklare et emne i teksten blot gøre emnet til et link, som leder hen til en side, hvor emnet forklares. Så har læseren mulighed for at søge yderligere information her, hvis han har behov for det, og ellers blot læse/skimme videre.</p><br>

                <h2>Punktopstillinger</h2>
                <p>Hvis et afsnit af teksten er mulig at præsentere som en punktopstilling, så gør det. Punktopstillinger gør nemlig indholdet meget lettere at skanne, end hvis det står som en fortløbende tekst. Sørg for at den indledende tekst sprogligt kan hænge sammen med hvert af punkterne. Der må ikke være nogen af punkterne, som opbygges anderledes end andre.</p><br>

                <h2>Skriv til brugeren</h2>
                <p>Find ud af hvem hjemmesidens målgruppe er. Hvilke problemer og spørgsmål får målgruppen til at opsøge netop denne side? Svarene på disse problemer og spørgsmål skal han hurtigt kunne finde ved at skanne siden. Brugeren er ikke interesseret i at høre noget som helst om firmaets værdier eller lignende. Han er meget selvoptaget og har travlt. Han er kun interesseret i at få svar på det spørgsmål, han sidder med lige her og nu. Dette svar skal være hurtig at finde, læse og forstå.</p><br>

                <h2>Hey You See So</h2>
                <p>En model til at opbygge en webtekst på en smart måde er Hey-You-Se-So-modellen:</p>
                <ul>
                    <li>»Hey« betyder at man i overskriften kort gør opmærksom på sagens kerne. Man fanger derved læserens opmærksomhed, hvis han leder efter information om dette emne.</li>
                    <li>»You« er en kort tekst, som afgør om læseren er i målgruppen for denne tekst.</li>
                    <li>»See« er en tekst, som uddyber og kommer med eksempler på problemer, der kan løses.</li>
                    <li>»So« er sidste step i teksten – typisk en Call-to-action-knap, som gør at man køber, bestiller, kontakter eller på anden vis gør noget aktivt som løsning på problemet.</li>
                </ul>
                
                <br>

                <h2>Nyhedstrekanten</h2>
                <p>Nyhedstrekanten er et princip, som bruges til opbygning af nyhedsartikler. Den er også meget anvendelig at bruge til webtekster. Den går ud på at præsentere den vigtigste information, hovedbudskabet, først. Dernæst følger baggrunden. Til sidst kommer detaljer og kommentarer. Man kan sige at vigtigheden falder, efterhånden som man kommer ned i teksten.<br><br>

                Fordelen ved denne opbygningen af webtekster er at læseren får den vigtigste information serveret først. Hvis interessen og tiden er til det, kan han læse videre indtil han har fået tilstrækkelig information. Dette betyder at han har fået den vigtigste information uanset hvor i læseprocessen han springer fra. <i>(Friis, 2015)</i></p>

            </div>
            
        </div>
        
    </body> 
    
</html>